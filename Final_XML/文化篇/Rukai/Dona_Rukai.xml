<?xml version="1.0" ?>
<TEXT id="eP_文化篇_Dona_Rukai" xml:lang="dru" source="ePark2 文化篇 Dona_Rukai" citation="" BibTeX_citation="" copyright="CC-BY-NC-SA">
    <S id="0">
        <FORM>kinane ka drekaizoko kongadavane. biciingi made bakaini ko maodrange,</FORM>
        <TRANSL xml:lang="zh">我們多納部落Kiname kongadavane我們是魯凱族多納部落</TRANSL>
    </S>
    <S id="1">
        <FORM>kongadavane ka ’iyakay ’apitoo na titi’ici na tacekecekelane, koboanenga ka laso’iyese cekecekele.</FORM>
        <TRANSL xml:lang="zh">據部落耆老口述，多納部落是由七個小據落行成的</TRANSL>
    </S>
    <S id="2">
        <FORM>syaonga ’aokay cekecekele ka, tali pa’acengane(thangeadane), ko moasakadrosa ka talitaengelane(labwalate),</FORM>
        <TRANSL xml:lang="zh">第一是pa’acengane（thangeadane）家族，第二是taengelan（labwalate）家族</TRANSL>
    </S>
    <S id="3">
        <FORM>moasakatoo ka taliapasane(paolithi), moasakathipate ka talitathyaobane(lapotoane),</FORM>
        <TRANSL xml:lang="zh">第三是apasane（paolithi）家族，第四是tathiyaobane（lapotoane）家族</TRANSL>
    </S>
    <S id="4">
        <FORM>moasakaima ka talilaogae(talayavane), moasakaeneme ak takyalevane(tamodro) moasakapito ka talitatalase(tabongane).</FORM>
        <TRANSL xml:lang="zh">第五是laagae（talyavane）家族，第六是takyalevane（tamoodro）家族，第七是tatalase（tabongane）家族。</TRANSL>
    </S>
    <S id="5">
        <FORM>kongadavane ko boboane, ana kaomoka poace nyanena tona, pa’angyaw bakani na kawmo(nihonzin) babaka ka ’iyakay ta’adrosa na walopo, lameamece ’angisea na atho.</FORM>
        <TRANSL xml:lang="zh">多納里以前稱作「屯子」，是由日文音譯過來的。相傳有兩位獵人和一隻狗，經過今日的多納里去打獵。</TRANSL>
    </S>
    <S id="6">
        <FORM>laibate kokngadavane ko walopini, booane kongongadavane ka ’iyakay na tadokadokacane,</FORM>
        <TRANSL xml:lang="zh">以前，多納里有一個沼澤地，每次狗狗經過沼澤地的河岸，</TRANSL>
    </S>
    <S id="7">
        <FORM>’apoacilay kadida’ane, sanaibatini driane tyadodokace ’apoacilay, koathoini ka ikibaka ’avagay,</FORM>
        <TRANSL xml:lang="zh">都不肯離去，後來獵人回到部落，並帶部落頭目前往，</TRANSL>
    </S>
    <S id="8">
        <FORM>ko biilanenga kidra waalopo ka la’abe moa kotacekeckelanidra, wameamece ko taiyalaini moacngele,</FORM>
        <TRANSL xml:lang="zh">發現該沼澤地是一個水源充足，並有多重山作為屏障，</TRANSL>
    </S>
    <S id="9">
        <FORM>lacengeledryane didida’ane madraw na aacilay, maagi’i ka dida’ane, ’ikaymadraw na besenge doomya kibebe,</FORM>
        <TRANSL xml:lang="zh">適合居住的一個好地方。</TRANSL>
    </S>
    <S id="10">
        <FORM>magi’I ka ta’ikane cekecekele, lapabakabaka ko sakabane, taongai ’aelalaya, moanaky kongadavane,</FORM>
        <TRANSL xml:lang="zh">經過族人協調之後，遷移到現在的多納里。</TRANSL>
    </S>
    <S id="11">
        <FORM>laso’isobilinga na saka cekelane, ’awkay nakay cekecekele, isipyale la’awkay na sakatoo na cekele,</FORM>
        <TRANSL xml:lang="zh">隨即另一個部落也遷移至此居住。</TRANSL>
    </S>
    <S id="12">
        <FORM>siki’adavilane, cengele ne ebee, lasoko’o na coaw moacengele mya, laso’isobibilinga ’awkay kongadavane cekecekele.</FORM>
        <TRANSL xml:lang="zh">過了不久，又有第三個部落也看到遠方冒著黑煙，</TRANSL>
    </S>
    <S id="13">
        <FORM>lakadradrawnga na cekele ’asawbo ’ataomomo ka tacekecekelane, amninga sesane nakay kongadavane.</FORM>
        <TRANSL xml:lang="zh">而派人前來探勘，隨後亦加入多納部落居住，形成更大的一個部落，就是今日的多納里。</TRANSL>
    </S>
    <S id="14">
        <FORM>ko kaleggesane ka ’iyakay na tabesengane si tapakadrowane,</FORM>
        <TRANSL xml:lang="zh">我們主要的祭典有，小米祭（tabesengan），稻米豐收祭（tapakadraowane），</TRANSL>
    </S>
    <S id="15">
        <FORM>’iyakay na kyacikiciki aimayni tamacane nasakakai, tatidike’e mabeabee ko syaoo ko sakakaini.</FORM>
        <TRANSL xml:lang="zh">也有紋手（kyacikiciki）習俗，敬謝祖靈習俗等……。</TRANSL>
    </S>
    <S id="16">
        <FORM>Taiwan kacaisyane na coaw ka ta’amaimale sikathipate nacoaw, kiname ka swadrekai ka kodraw la’adrosa na coaw,</FORM>
        <TRANSL xml:lang="zh">台灣原住民人口約54萬人，其中魯凱族約12000餘人，</TRANSL>
    </S>
    <S id="17">
        <FORM>ta’abekebekele kiname na coaw ka sakabane, ma’isasai kiname, ta’apopolo ’ikai hitokin bedaigo santigo ’awba,</FORM>
        <TRANSL xml:lang="zh">人口非常少的族群，主要分布在屏東縣霧台鄉、三地門鄉青葉社區、</TRANSL>
    </S>
    <S id="18">
        <FORM>macago ’izieci, tayto talomake, takawsi maolringgo si takawsi pakisane, nakaila na drekayzoko na ta’apopolonga na coaw ka ’iyakay hitoking bedai,</FORM>
        <TRANSL xml:lang="zh">高雄市茂林社區、台東大南社區、高雄市茂林區及高雄市都會區為主，</TRANSL>
    </S>
    <S id="19">
        <FORM>ta’aima na kodrolo na coaw, sangcigo ’awba ka ta’apito na idai na coaw,</FORM>
        <TRANSL xml:lang="zh">目前魯凱族人口最多地方是屏東縣霧台鄉約五千人，三地門青葉社區約七百餘人，</TRANSL>
    </S>
    <S id="20">
        <FORM>kiname ka talyadradrane ka sesesane na kodrolo la’a vao na idea na coaw,</FORM>
        <TRANSL xml:lang="zh">其中下三社群約一千五百人左右，而我們多納部落目前人口大約六百多人，</TRANSL>
    </S>
    <S id="21">
        <FORM>kiname ka thakongadavane ta’athai sesame ka ta’aeneme na idai na coaw, na’iyakay tacekecekelane na coaw ka ta’atoo na idai,</FORM>
        <TRANSL xml:lang="zh">現在居住在部落的人約有三百人，而在外謀生就學的也有三百人左右，</TRANSL>
    </S>
    <S id="22">
        <FORM>’iyakay balate ’asika’olo na wasolasolate lata’atoo na idai na coaw,</FORM>
        <TRANSL xml:lang="zh">有部分人與其他族群通婚，</TRANSL>
    </S>
    <S id="23">
        <FORM>la’ikay na amoa na pakisa moadada’ane moa na baabaa sipalangane ka sesesane na kodrolo na coaw,</FORM>
        <TRANSL xml:lang="zh">也有和漢人通婚，大約一千餘人，</TRANSL>
    </S>
    <S id="24">
        <FORM>nakayla ’iyakay na talimalasiya ’asaseane ’awokay kongadavane moadada’ane lakamanimaninga no motokositanga na legese na ta’isasadrane na va’iyane ka ’awkay ’abee kelakongadavane. amani nakay taianiname ka tacekecekelane na coaw.</FORM>
        <TRANSL xml:lang="zh">目前部落只有只一位馬來西亞人嫁到本村，有慶典或有特別日子才會返鄉回來。</TRANSL>
    </S>
    <S id="25">
        <FORM>bakainame ka ’atoloane ’asoi’ane na nantawbakaini, bakaini na drekay zoko ka ma’oeneme ma’ielela na baka,</FORM>
        <TRANSL xml:lang="zh">我們的語言是屬於南島語系，魯凱族語系共分六種</TRANSL>
    </S>
    <S id="26">
        <FORM>iyakay na waodadane soatalomake bakani walabolaboane kiname ka wathakongadangadavane syaponogo ka waponoponogane taledrekane ka wataledrekadrekanane.</FORM>
        <TRANSL xml:lang="zh">分別為霧台魯凱語、東魯凱語、大武魯凱語、多納魯凱語、萬山魯凱語、茂林魯凱語。</TRANSL>
    </S>
    <S id="27">
        <FORM>laomomo ka waigo’o saokoa ’apobaka na bakainame, waigo’o na wakokaomane waigo’o cyokokoane,</FORM>
        <TRANSL xml:lang="zh">Laomomo很會說我們的話，也會說日語和漢語，</TRANSL>
    </S>
    <S id="28">
        <FORM>tatava si titian ka ’ataleese namya paigo’o cyokokoane, i’atalese ’apobaka thoakongadangadavane,</FORM>
        <TRANSL xml:lang="zh">爸爸媽媽對我們常用國語溝通，多納語比較不常講，</TRANSL>
    </S>
    <S id="29">
        <FORM>nikoaname ka ’iyasobibili ka itakaigo’ane kiname thoakongadangadavane, koamini iyanyane ka no kisamola mi kiname kica’oane bakaita namo takaigo’ane.</FORM>
        <TRANSL xml:lang="zh">所以我們這一代的晚輩多納語說的不夠流利。</TRANSL>
    </S>
    <S id="30">
        <FORM>nakainga gako ka paigo’onga kica’oane na wakacaisisyanane, madrawnga na solate na sabobo kica’oane,</FORM>
        <TRANSL xml:lang="zh">雖然如此，我們很認真也很努力的學習，現在學校裡也有再教族語，</TRANSL>
    </S>
    <S id="31">
        <FORM>no takica’owane bakaita myaname pasopaa saokoa.</FORM>
        <TRANSL xml:lang="zh">也有很多的課本與教材，對我們學習語言有很大幫助，</TRANSL>
    </S>
    <S id="32">
        <FORM>laomomo ka ’apobaka bakaitako sobiilini ko syao’awcao ka makocingacingaynga ka zaisang,</FORM>
        <TRANSL xml:lang="zh">laomomo說我們的語言是祖先留下來的財寶，</TRANSL>
    </S>
    <S id="33">
        <FORM>maymoanga komo adrikaymo ’oipanga komo pakadrowa,</FORM>
        <TRANSL xml:lang="zh">千萬不可忘記也不可讓它流失。</TRANSL>
    </S>
    <S id="34">
        <FORM>nikoata nakay bakaita ka thakongadavane ka nodoiya kita ’oipinyane, nokamanimi kita cekale poboale,</FORM>
        <TRANSL xml:lang="zh">因此保存語言是目前刻不容緩，是當務之急，</TRANSL>
    </S>
    <S id="35">
        <FORM>akikay bakaita ka thakongadavane ka amaniko tidike’eini tangadrane ma’oipanga kini bakaini kasakabane yanini ,</FORM>
        <TRANSL xml:lang="zh">多納語言列為搶救語言的族群之一，母語是媽媽的語言，</TRANSL>
    </S>
    <S id="36">
        <FORM>bakaita ka sakabaane ka amiya na bakaini ki titina, sino pa’ingcege mikita sobili bakata bwa’ai nakay ’iyasobibili valavalakita agaganita.</FORM>
        <TRANSL xml:lang="zh">我們都應該要維護它，傳承給我們下一代。</TRANSL>
    </S>
    <S id="37">
        <FORM>Kongadavane tacekecekelane ka ’iyakay Taiwan beceakane ko egeege, ’acapo taovingane taa’osane, maagisi taytoking saatavanee,</FORM>
        <TRANSL xml:lang="zh">多納（ku nga da vane）村位於南台灣中央山脈本鹿山西方，東接台東縣延平鄉，南鄰屏東縣霧台鄉、</TRANSL>
    </S>
    <S id="38">
        <FORM>akapa’ane maagisi hitokin odaigo, sanzigo(timoo), laecengego, taovingoane maagisi lakoocane, takakeceane madade’ethe songao toingogo,</FORM>
        <TRANSL xml:lang="zh">三地門鄉、高樹鄉，西連本縣六龜鄉，北毗桃源鄉。</TRANSL>
    </S>
    <S id="39">
        <FORM>waecenge pipiyane dida’ane ka walapii yaini, koka zolrinzi si vacilini na kacaysyane ka dida’ane mya</FORM>
        <TRANSL xml:lang="zh">土地所有權區分為國有林地、原住民保留地兩種。</TRANSL>
    </S>
    <S id="40">
        <FORM>Molrngo ta’adida’anini ka kaenegane, salisyane ka’alapiyane, egeege ka maesale ma’agae,</FORM>
        <TRANSL xml:lang="zh">茂林鄉地質屬於硬砂岩、板岩及千板岩，</TRANSL>
    </S>
    <S id="41">
        <FORM>noebatimade pasilikay baobaowane ka maesale ’asaseane na kodrolo moagaee,</FORM>
        <TRANSL xml:lang="zh">山地大都是海拔一千公尺以上，</TRANSL>
    </S>
    <S id="42">
        <FORM>tacekecekelane kongadavane ka ’iykay na too naidai, ta’athaina eneme na idai babecelane cekecekele.</FORM>
        <TRANSL xml:lang="zh">而多納（ku nga da vane）村則座落於三百至六百公尺海拔的山腰之間。</TRANSL>
    </S>
    <S id="43">
        <FORM>Kongadavane ka ma’adavidavilinga nakay molringo, ’kaylawnong kadravane tapadradresengane cokoo kadravane ’ongsin taanane viiyane,</FORM>
        <TRANSL xml:lang="zh">多納（ku nga da vane）村是茂林區最深處的村，位於荖濃溪的小支流濁口溪的小支流濁泉溪南方，</TRANSL>
    </S>
    <S id="44">
        <FORM>cingtasan 1678saka’aagaini, ’avathya takakeceane too ko dida’ane, ako saka’aagaidra ka 450m, wathaingolo na naegeege syabao, ka dida’ane.</FORM>
        <TRANSL xml:lang="zh">京大山（1678公尺）北麓約3公里的向南傾斜台地上，海拔約450公尺，四面環山，土壤肥沃。</TRANSL>
    </S>
    <S id="45">
        <FORM>Kongadavane ka soadrekay ka tacekecekelane, silikay made taledrekane ko saoda’ada’ane mo’adringi ka, maya kimade taledre kane,</FORM>
        <TRANSL xml:lang="zh">多納部落為魯凱族群，由茂林風景區大門進入，</TRANSL>
    </S>
    <S id="46">
        <FORM>ponogo si tatalodrane, laso kela kimade, saka’adavilini ka mangesale sika ima cow kongdri kongadavane ka sakoa ma’adavili makasi maesale na ’awkay ’a bebebee madalame sawkoa,</FORM>
        <TRANSL xml:lang="zh">，經茂林村、萬山村與多納大橋後，就可到達，全程約15公里。</TRANSL>
    </S>
    <S id="47">
        <FORM>nikoani ka tacekecekelane iibongo mo’i’ithi na siikacini maesale satatealekane.</FORM>
        <TRANSL xml:lang="zh"/>
    </S>
    <S id="48">
        <FORM>kongadavane ka syakiboane kiname ’ikay cekecekele ka dida’ane, kongadavane ka ’iyakay taiwan beceakane na egeege,</FORM>
        <TRANSL xml:lang="zh">多納（kongadavan）是我們世代所居住的地方，</TRANSL>
    </S>
    <S id="49">
        <FORM>’acapo pasilikay baobaowane ebate ka imana idai, amya na bingitange ka dida’ane,</FORM>
        <TRANSL xml:lang="zh">多納部落位於中央山脈南端海拔約五百公尺山谷盆地，</TRANSL>
    </S>
    <S id="50">
        <FORM>tacekecekelane ka wathaingolo madrao na egegee, yi’ivelevelane ka dida’ane,</FORM>
        <TRANSL xml:lang="zh">四面群山環繞，因為保有原始林，</TRANSL>
    </S>
    <S id="51">
        <FORM>na egegee drakeale nikoani ikadraw na siememe na ma’akakoanga, besebesini ka maagi’i sawkoa,</FORM>
        <TRANSL xml:lang="zh">自然生態豐富，氣候宜人，</TRANSL>
    </S>
    <S id="52">
        <FORM>layaa na baka ’ikaimade egeege ka wakane kimade na makaegegee, taboko’ane na sanagolagolai,</FORM>
        <TRANSL xml:lang="zh">所謂靠山吃山，森林裡的獵物，</TRANSL>
    </S>
    <S id="53">
        <FORM>drakeale na sanakawdripi ka tapasilikaanita koane siikace sikiboanane.</FORM>
        <TRANSL xml:lang="zh">溪裡的是我們過去傳統生活的來源。</TRANSL>
    </S>
    <S id="54">
        <FORM>tacekecekelane ka madraw na ta’abebeane, kyaigo’o kongadavane ’ongsing,</FORM>
        <TRANSL xml:lang="zh">部落景點甚多，</TRANSL>
    </S>
    <S id="55">
        <FORM>Taiwan sana’a talodro ka akongongadavane tatalodrane ka mathangedangeda’anga si laka’aagagaenga ka talodro,</FORM>
        <TRANSL xml:lang="zh">其中聞名全台為多納溫泉，多納高吊橋為台灣最高最長之吊橋，</TRANSL>
    </S>
    <S id="56">
        <FORM>kongadavane na ’alapi na da’ane drakealiname, egeegimame ’ongsingi name ka sakiigo’ini ’athingalane,</FORM>
        <TRANSL xml:lang="zh">多納石板屋為部落最大特色，</TRANSL>
    </S>
    <S id="57">
        <FORM>’angyadraw bilibili na syakibalate ’awkay ’abebebee na coaw, pa’athingalane na igilaniname sadodoko’imame patigagease na ta’abebebeane,</FORM>
        <TRANSL xml:lang="zh">吸引很多外地遊客來觀光，也帶動地方產業及觀光事業。</TRANSL>
    </S>
    <S id="58">
        <FORM>’avavaane na doape kongadavane ka ’ikamanimani ikay ’ongsingi si talodro egeeginame si drakealiname ka maagi’i sakoa ’ikay ka patikoace ma’akainoinonga nikoani na ta’isasadrane ka ikadrow na pakisa na babaa ’awakay kongadavane cengecengele ’abebebee.</FORM>
        <TRANSL xml:lang="zh"/>
    </S>
    <S id="59">
        <FORM>thakongadavane sikibooanane ko kanekaneiname ka maicenge na becenge si pagay, lakamani na boathi tay aegenge na sadoko’o,</FORM>
        <TRANSL xml:lang="zh">多納部落傳統食物為黑小米、糯米，還有地瓜、芋頭、紅藜等農作物，</TRANSL>
    </S>
    <S id="60">
        <FORM>makasi driyane ka thakotiti’ici na tadoko’ane na ta’akamolane, koacaysyanela ko sakakaini, idoo ’angyadraw kitaleke.</FORM>
        <TRANSL xml:lang="zh">但因為當時種植的面積和耕種的技術比較傳統，沒有辦法大量生產。</TRANSL>
    </S>
    <S id="61">
        <FORM>makasi tacekecekelane ko poatyalani matisoisoi’ane sife ka la’ikay pasopaa boboo na saakay,</FORM>
        <TRANSL xml:lang="zh">但經部落產銷班及有關單位協助指導，</TRANSL>
    </S>
    <S id="62">
        <FORM>nakaynga kongadavane sadoko’ini ka iposabo’oane, kadroa na doko ka lacenge, maesalenga kipakileve,</FORM>
        <TRANSL xml:lang="zh">目前部落所耕種的有機無毒蔬菜廣受好評，</TRANSL>
    </S>
    <S id="63">
        <FORM>tacekecekelane ka lapatyalay ’akadraw dodoko’o, tacekecekelane ka lapakisilange no ta’abebebeane,</FORM>
        <TRANSL xml:lang="zh">部落也開始大量種植中，</TRANSL>
    </S>
    <S id="64">
        <FORM>no madrawini na coaw loangalangay, sikikay ko bwaithini na sakkaay,</FORM>
        <TRANSL xml:lang="zh">部落也配合假日觀光盛期在部落銷售。</TRANSL>
    </S>
    <S id="65">
        <FORM>kogadavane takakeceane na lacenge ka moagyagipinga na tapasilikanini, maagi’inga na siikace,</FORM>
        <TRANSL xml:lang="zh"/>
    </S>
    <S id="66">
        <FORM>’ikaynga na syalikay pakisane na walangalangay cyomongo, ’angiyadrao na lacenge,</FORM>
        <TRANSL xml:lang="zh"/>
    </S>
    <S id="67">
        <FORM>kongadavane tyakobokobo na lacenge edeedini na tankoa aegenge becenge, ’iyakayla na droma.</FORM>
        <TRANSL xml:lang="zh">經過技術性改良，</TRANSL>
    </S>
    <S id="68">
        <FORM>na sadodo’iname ka sakabaane. nakainga ka i’apiya na ’iaykay tacekecekelane ’akamolo, titabecengane, nikoani ’ikadraw na becenga,</FORM>
        <TRANSL xml:lang="zh">現在多納的高冷蔬菜已改善了農民們的經濟來源，</TRANSL>
    </S>
    <S id="69">
        <FORM>apasilikaynga kiname balate loangay na becenge, patoloo na ’awkay kongadavane ’abebebee ta langalangay mya.</FORM>
        <TRANSL xml:lang="zh">也有外地廠商大量訂購多納的高麗菜、龍鬚菜、紅藜、小米等。</TRANSL>
    </S>
    <S id="70">
        <FORM>no cengelimade kongadavane na thabathabae na baobao si lakaesale ioatawmoma ’akamol ka makoace kidredremimade,</FORM>
        <TRANSL xml:lang="zh"/>
    </S>
    <S id="71">
        <FORM>si’a na paelela ka yamita ka sakabaane ka’oipiya nyani na becenge icengelenga kita.</FORM>
        <TRANSL xml:lang="zh"/>
    </S>
    <S id="72">
        <FORM>ta boboo na valavalakita nikasaka’a si ni ’isadra ika’oipi na becenge.</FORM>
        <TRANSL xml:lang="zh"/>
    </S>
    <S id="73">
        <FORM>kiname kongadavane ka sakabaane ka ma’iyelela ko ta’acoavaniname, mamamao kiname na sana’asoadrekaynga ko taiyaniname,</FORM>
        <TRANSL xml:lang="zh">我們多納部落是屬於階級制度的族群，和其他魯凱族群一樣，</TRANSL>
    </S>
    <S id="74">
        <FORM>’ikaynatomoso tiliyalay palealeabe si koka’olo, ma’iyelela ko ta’acoavaniname.</FORM>
        <TRANSL xml:lang="zh">區分為頭目、貴族、士、平民等身分地位不同的階級。</TRANSL>
    </S>
    <S id="75">
        <FORM>tomoso ka sadidida’anenga tacekecekelane, waecenge dida’ane ingolane drakeale,</FORM>
        <TRANSL xml:lang="zh">大頭目：是部落的大地主，擁有土地、獵區、河流。</TRANSL>
    </S>
    <S id="76">
        <FORM>dahiyo tacekecelane takapaa balate na sana’adoape, ma’akava’iyanenga ka lakamanimani kiba’ay na soalopo.</FORM>
        <TRANSL xml:lang="zh">代表部落參與外社的公共事務。平日以收納賦稅為主。</TRANSL>
    </S>
    <S id="77">
        <FORM>taliyalalay ka lamelamenganini na ’iyakay da’ane ’inono ’atomoso, lapa’odrosalaa takatakataka lagyagyagi talyalalay,</FORM>
        <TRANSL xml:lang="zh">貴族：為大頭目的近親，又分為二頭目及其他小頭目。</TRANSL>
    </S>
    <S id="78">
        <FORM>kini ka wadoo’akamolo kitaleke, makasi iba’ayna soalopo, wadoo thoaace na acini natalyalay.</FORM>
        <TRANSL xml:lang="zh">可以耕種土地不必納稅，也可以沿用貴族的名字。</TRANSL>
    </S>
    <S id="79">
        <FORM>palealeabe ka thiyabececeake na talyalalay si koka’olo, ’iyakay ’asaka’ileane ko paithaini doapini na koka’olo,</FORM>
        <TRANSL xml:lang="zh">士：介於貴族和平民之間，為有特殊功績的平民或有特殊才能的村民，如雕刻匠、打鐵匠。</TRANSL>
    </S>
    <S id="80">
        <FORM>’iyakay ko igilanini kamolini na coaw , myana waigo’o poatase ti’adre’adreme siabaa,</FORM>
        <TRANSL xml:lang="zh">頭目會賜予他某些權利如戴羽毛、有階級的花環。</TRANSL>
    </S>
    <S id="81">
        <FORM>tomosoka waba’ai nyane na kinlri, pasicivae na ’adrisi,</FORM>
        <TRANSL xml:lang="zh">平民：多為佃農，向大頭目租地耕作。</TRANSL>
    </S>
    <S id="82">
        <FORM>tati’agaenyane pasivengeay koka’olo ka kyasodame na dida’ane ’akamolo dodoko na sana’asadoko’o</FORM>
        <TRANSL xml:lang="zh">平民有向頭目納稅的義務，納稅的內容不是金錢，</TRANSL>
    </S>
    <S id="83">
        <FORM>no kitale kini nga ka laposoalopo boa’ay ko taliyalalayini waeecenge kongadavane na tomoso ka waigo’o patisoagi’i na sana ’awcaw</FORM>
        <TRANSL xml:lang="zh">而是自己耕作收成的小米、花生之類的食物；或是狩獵的肉品。</TRANSL>
    </S>
    <S id="84">
        <FORM>’ikayini na ma’eka’ekadre ka amalra soagi’i paingcege na ma’akadoapenga nikoa ni itdike’ee nyane na sakabaane.</FORM>
        <TRANSL xml:lang="zh">魯凱也盛行同階級聯姻的觀念，不同階級的婚姻關係也產生升降階級的情況。</TRANSL>
    </S>
    <S id="85">
        <FORM>ko syaoo ’awcaw ki lawmomo ka na sabobooini ka patolo tabebe na tacekecekelane na coaw, mathai kita na ta’ikanita,</FORM>
        <TRANSL xml:lang="zh">祖先的訓勉是維護部落族人及自然生態，生存的法則，</TRANSL>
    </S>
    <S id="86">
        <FORM>sanagolagolay amaniko sakaodripita, kongadavane na kaisyane ka madrao ko taiyane ’aboowanenga,</FORM>
        <TRANSL xml:lang="zh">在多納部落傳統禁忌與規範，有著許多的範圍與方向，也是族人必須遵守的法則，</TRANSL>
    </S>
    <S id="87">
        <FORM>lakaesale ka sakabaane ’angiyao ipakaoli, myana ’ikaini na ’abayane na mabibi,</FORM>
        <TRANSL xml:lang="zh">例如：有身孕的婦人，如果上山工作時，</TRANSL>
    </S>
    <S id="88">
        <FORM>kowa atawmoma ’akamolo laya tyake’etanenga idoo ’isasadra ibate na tabecegane, idoowamecena timoso moa tamoamolane.</FORM>
        <TRANSL xml:lang="zh">嚴禁停留或經過有種植小米的田地，也不可以帶鹽巴稻田裡，</TRANSL>
    </S>
    <S id="89">
        <FORM>layasi kikay mabibi ’abayane laibite na ta’otibola na tabecengane ka moatodrai’ane, ko sadoko’ini ka idoo pa’ingcege patekedre,</FORM>
        <TRANSL xml:lang="zh">如果婦人經過剛長出小米的田野，就會受到咒詛使得農作物生長不佳，</TRANSL>
    </S>
    <S id="90">
        <FORM>wameciso na timoso ka wadaolo na ’angiyadraw na alralrame, ’awkay tongoo koane ko bebecenge papagai.</FORM>
        <TRANSL xml:lang="zh">鹽巴會帶來更多的飛鳥來啄食稻米、小米。</TRANSL>
    </S>
    <S id="91">
        <FORM>la’ikaylaa tyake’etanenga tacekecekelane na coaw adrioa tapelengane mya,</FORM>
        <TRANSL xml:lang="zh">還有嚴禁族人到神明聖地，</TRANSL>
    </S>
    <S id="92">
        <FORM>itidroma kimade droaiyange pa tidramiigi kikay ka kimade tidikebe sakakai name ka sakabaane maesale kinade ’aniyaw,</FORM>
        <TRANSL xml:lang="zh">會影響聖地的清靜，這些習俗族人必須共同遵守。</TRANSL>
    </S>
    <S id="93">
        <FORM>no myaninga ’angiyaw ka laso kilepenge na tapati’awbane.</FORM>
        <TRANSL xml:lang="zh">這樣才能避免遭受無妄之災。</TRANSL>
    </S>
    <S id="94">
        <FORM>sa bobooini maliya na maodranga ka takaesale ka sana lcwcaw biciing ’angiyaw,</FORM>
        <TRANSL xml:lang="zh"/>
    </S>
    <S id="95">
        <FORM>maagi’i na ta’a coavauita pa’ingcege na ta’ikanita cekecekele pasopaa na mati’awbo na valavalake na maodrange si taka solivate maagyagi’i maesle ka sakabaane.</FORM>
        <TRANSL xml:lang="zh"/>
    </S>
    <S id="96">
        <FORM>kongadavane ka moa’ibo mawlrin koka ta’abebeane, watacavicavilinga ’abooane kongadavane ’ongsin si ’alapi ka da’ane ka kyaigo’o,</FORM>
        <TRANSL xml:lang="zh">多納部落是屬於茂林國家風景區，</TRANSL>
    </S>
    <S id="97">
        <FORM>makasi silikay ko vangate sikavao na cavili vao na dramae vao na va’iyane ko sesebee,</FORM>
        <TRANSL xml:lang="zh">數十年前以多納溫泉石板屋聞名，但經莫拉克風災後，</TRANSL>
    </S>
    <S id="98">
        <FORM>sana tawane ’abebee ka la’ikay driyane ko masongo, kyasadroko mavisaenga,</FORM>
        <TRANSL xml:lang="zh">所有景點一夕間被沖毀破壞，</TRANSL>
    </S>
    <S id="99">
        <FORM>makasi tacekecekelanena sana ’awcao maesale kisamola poavikay pasopaa doane ’akamolo,</FORM>
        <TRANSL xml:lang="zh">但在部落族人的努力挽救下，</TRANSL>
    </S>
    <S id="100">
        <FORM>lakamani moane na sifo tapasivivi pa’ingcege na mavivisaenga ta’abebeane mya,</FORM>
        <TRANSL xml:lang="zh">配合公部門重建整治，</TRANSL>
    </S>
    <S id="101">
        <FORM>nakaynga kongadavane na ta’abebeane ka wakelanga maagi’I sivivi,</FORM>
        <TRANSL xml:lang="zh">目前多納觀光景點已慢慢復甦，</TRANSL>
    </S>
    <S id="102">
        <FORM>sakigo’ininga kongadavane tatalodrane kobi’a tapaiyane doavadavace,</FORM>
        <TRANSL xml:lang="zh">最具代表的是多納高吊橋，龍頭山木棧道，</TRANSL>
    </S>
    <S id="103">
        <FORM>kongadavane na ’alapi na da’ane, syakayini na ’alapi poatase.</FORM>
        <TRANSL xml:lang="zh">多納石板雕刻藝術品，石板屋等。</TRANSL>
    </S>
    <S id="104">
        <FORM>kongadavane ka lakadraw na poaikay nyane ’awkay ’abebee, kongadavane no biilanenga ka nosiviviami ’angyaw ko kidramadramayta,</FORM>
        <TRANSL xml:lang="zh">現在遊客因慕名而來，形成了多納未來的願景日漸復甦，</TRANSL>
    </S>
    <S id="105">
        <FORM>madraw na talangalangane, nilavani doo poboale ’ongsin, nidoo pa’athingalane acengelane,</FORM>
        <TRANSL xml:lang="zh">帶來更大商機。如果能把溫泉重新整治，帶來新風貌，</TRANSL>
    </S>
    <S id="106">
        <FORM>tyakadringay no doo mikita mokono ko kidramadramaita, ko ta’athakongadavanita, doo wameamece kongadavane na sinkota na gaanganita.</FORM>
        <TRANSL xml:lang="zh">相信定能找回族人期盼昔日多納的風采，更能帶動部落族人自信心。</TRANSL>
    </S>
    <S id="107">
        <FORM>katalodrane ka ’iyakay sawa ’asiyana ’ikayponogo si kongadavane babecelane kobi’a,</FORM>
        <TRANSL xml:lang="zh">高吊橋位於進入美雅谷入口的方向，位於萬山和多納之間的kubia龍頭山，</TRANSL>
    </S>
    <S id="108">
        <FORM>sa’avathya kongadavane ka, ma’aagagaenga ka talodro, sikay ko nihonzida ka amani ko sesesanenga tapayaninamenga ka molingo,</FORM>
        <TRANSL xml:lang="zh">往多納上方一座很高的吊橋，從日治時代這個就是茂林區的人</TRANSL>
    </S>
    <S id="109">
        <FORM>’odanga na thakongadavane i’isadra sapaya ka dadane, mathangea’a si laka’aagae ka talodro,</FORM>
        <TRANSL xml:lang="zh">尤其多納的族人必經的路徑，又長又高的吊橋，</TRANSL>
    </S>
    <S id="110">
        <FORM>amaniko poatyalayname ka thakongadavane syapatekedre ka talodro,</FORM>
        <TRANSL xml:lang="zh">它是多納人起步發展很重要的橋樑，</TRANSL>
    </S>
    <S id="111">
        <FORM>lakamani na sakabane, na talinamiya, na ma’ava, na la’osay no mapososayni ma’avagavagayini ’akadalame ka talodro.</FORM>
        <TRANSL xml:lang="zh">也是族人與親人、情人、朋友道別的情之橋。</TRANSL>
    </S>
    <S id="112">
        <FORM>ana kasilivane no ’ikaini tacekecekelanitaka kacaysyane ka sawkoa ’aigo’ane dike’eane ka memane,</FORM>
        <TRANSL xml:lang="zh">琉璃珠，在原住民社會裡是極為重要的物產，</TRANSL>
    </S>
    <S id="113">
        <FORM>odanga na soadrekay si taliyaodrane ka makocingai sawkoa,</FORM>
        <TRANSL xml:lang="zh">尤以魯凱族和排灣族甚為重要，</TRANSL>
    </S>
    <S id="114">
        <FORM>ana kasilivane ka madrao ko syakaimade paytha na ma’akakoanga,</FORM>
        <TRANSL xml:lang="zh">琉璃珠可以製作很多很多的飾品，</TRANSL>
    </S>
    <S id="115">
        <FORM>ana memane silivi taladrai ce’ee gamoco ka syaakaynga kimade na silivi di’ici, lasodoo maepenge makocingay ’amameane .</FORM>
        <TRANSL xml:lang="zh">傳統服飾、項鍊、頭飾、肩帶等，都需要用琉璃珠來加工配飾，才能成為一件貴重華麗的作品。</TRANSL>
    </S>
    <S id="116">
        <FORM>kasilivane ka makocingay namya ka thakongadavane,</FORM>
        <TRANSL xml:lang="zh">kaSilivi（琉璃珠）對多納而言是非常重要，</TRANSL>
    </S>
    <S id="117">
        <FORM>ikamanimani ’amameane pasa’awmamaa na ta’acwavane na dike’eanini taka’aganini,</FORM>
        <TRANSL xml:lang="zh">不只是飾品，也象徵地位與階級，</TRANSL>
    </S>
    <S id="118">
        <FORM>makocingay ka zaisange, no modada’animade, idoo kimade pakadroa makocingay ka sapabaolo ,</FORM>
        <TRANSL xml:lang="zh">也是重要的財產之一，嫁取不可或缺的重要聘禮，</TRANSL>
    </S>
    <S id="119">
        <FORM>myana moimoikane, moitolotho, gamogamo, amanimaninga na talyalay ka wadoo simameane, layana pa’apothingalane na ta’acoavanidra dike’eanini .</FORM>
        <TRANSL xml:lang="zh">像是moimoikane、moitolotho、gamogamo等，只有貴族才可以配戴，也是用來彰顯身分地位之象徵，</TRANSL>
    </S>
    <S id="120">
        <FORM>ko cengecengelita ’atalese ka ’iyakay na ce’ee, kedrekedree, sananapi, bakekeai, kyasa’apaanga zidai bwaithinga na taiyane,</FORM>
        <TRANSL xml:lang="zh">最常見有ce’ee（頸鍊），k edrekedre（女用項鍊），sananapi（長鍊），bakekeai（手鍊）等，</TRANSL>
    </S>
    <S id="121">
        <FORM>mo’i’ithinga gizice, nakaynga na silivi ka mayagi’inga, ko paithaini ko booane, doonga paiytha na saka’ieleleane na memane,</FORM>
        <TRANSL xml:lang="zh">隨著時代環境之改變，技術之進步，</TRANSL>
    </S>
    <S id="122">
        <FORM>ikaynga na maagi’i na memane kasilivane ka makocingay ka memane sapalangnimade ka nesyapabaolo kimade makasi tiicanenga nakaynga</FORM>
        <TRANSL xml:lang="zh">現在的琉璃珠以比以漂亮多了。</TRANSL>
    </S>
    <S id="123">
        <FORM>ko tyakikadringay pabaithinga na ba’owane na silivi lakasalenga namiya ikay na silivi iiya ko booane sakakocingaini makasi idoo kiname ’oipi.</FORM>
        <TRANSL xml:lang="zh">可以製作不同款式的飾品配戴。</TRANSL>
    </S>
    <S id="124">
        <FORM>soadrekay ka ana paosyame becenge boathi tai ka amani ko kanekanini,</FORM>
        <TRANSL xml:lang="zh">魯凱族以米、小米、甘藷、山芋為主食，</TRANSL>
    </S>
    <S id="125">
        <FORM>tangetange si lepelape makaegeege na lacenge ka amani ko po’iboini koane,</FORM>
        <TRANSL xml:lang="zh">南瓜、豆類野菜為副食。</TRANSL>
    </S>
    <S id="126">
        <FORM>na becenge ka syakibooane ’ikai ka akanakanane, ma’akianoinonga na dida’ane ka ’iyakay cengele kimade,</FORM>
        <TRANSL xml:lang="zh">小米，它是一種非常古老的糧食作物，幾乎在世界各地都有它的蹤影，</TRANSL>
    </S>
    <S id="127">
        <FORM>na becenge ka sana’asakabaane ka ’iyakikaynga ’abooane dodoko’o, ipanomiya kita igo’o naniko syaoonga doko’o na becengemya,</FORM>
        <TRANSL xml:lang="zh">而且粟米在各國都有非常久遠的耕作歷史，所以很難說粟米的發源地究竟在那。</TRANSL>
    </S>
    <S id="128">
        <FORM>a becenge ta’ikanini nakay kokata ’idodoko’o ka saokoa ’ikaikaynga toacavicavini, kamaninga ko tidike’eita ka sadodoko’o.</FORM>
        <TRANSL xml:lang="zh">粟米在中國也有相當悠久的栽培歷史 粟米就已經成為重要的種植作物。</TRANSL>
    </S>
    <S id="129">
        <FORM>na abai ka amani na soadrekay si taliyaodrane no tilegesini ko sapoboalini na makocikocingaynga na ma’akakoanga,</FORM>
        <TRANSL xml:lang="zh">阿拜，是魯凱、排灣族任何祭典最主要的祭品。</TRANSL>
    </S>
    <S id="130">
        <FORM>pagai si acilay coabo soamoimade tithangeda’a, la po’ibo na botolo sotaw lasyakay na sopongini na belebele ipoco,</FORM>
        <TRANSL xml:lang="zh">糯米和水揉成米糰搓成長條，加豬肉或花生以香蕉葉包裹，</TRANSL>
    </S>
    <S id="131">
        <FORM>syakay nataysi ’ebeke, lado’o kimade paboaboko, ana abaini na soadrekay ka,</FORM>
        <TRANSL xml:lang="zh">用粽繩綁好，最後以滾水煮熟即可。</TRANSL>
    </S>
    <S id="132">
        <FORM>amanimaninga notalegesane lakamani no ’ikaini na makocingay nava’iyane ka laso doo kimade koane abai no ’ikayini namiya ka thakongadavane ka madike’ee sawkoa,</FORM>
        <TRANSL xml:lang="zh">阿拜在魯凱族傳統上只有在豐年祭或重要日子上才會吃得到。</TRANSL>
    </S>
    <S id="133">
        <FORM>itidromadroma kimade tyabai, sipalanguni madenga, no tilegesi maeleng lava no ’awkayninga, na babaa ka tyabai kimode ka thakada’ane, koane.</FORM>
        <TRANSL xml:lang="zh"/>
    </S>
    <S id="134">
        <FORM>memanini na soadrekay ka makocingay pa’aigo’ane ko igilanini titangadrane,</FORM>
        <TRANSL xml:lang="zh">魯凱服飾藝術的表現以精巧的手工藝為基礎。</TRANSL>
    </S>
    <S id="135">
        <FORM>na soadrekay ko saangini pa’angyao ka aimani na tiyaziozika waange lakamani na wasokoko’ane nataangane,</FORM>
        <TRANSL xml:lang="zh">魯凱族刺繡的方法包括：十字繡、直線繡等，圖案飾造型有人形紋、百步蛇紋、</TRANSL>
    </S>
    <S id="136">
        <FORM>ako aangina pa’angyaw ka ’iyaky na tiyacococoao tyakasoa’ane cabake koli’I bangabangale madrawko tapa’angyavanidra.</FORM>
        <TRANSL xml:lang="zh">陶壺紋、太陽紋、百合花紋，很多樣化。</TRANSL>
    </S>
    <S id="137">
        <FORM>na aange ko sakaagi’ini ka wacengele kimade pa’ikay ko memanidra, ako memane taanganidra ka waima waange timameane,</FORM>
        <TRANSL xml:lang="zh">而刺繡之美可由多納魯凱傳統服飾看見。</TRANSL>
    </S>
    <S id="138">
        <FORM>syakay na enemay si vaai waange na ma’iyelela na ta’acoavanidra na aange, ko tapasitaloanini pa’angiyao waange ka ma’iyeleala ko toloanini.</FORM>
        <TRANSL xml:lang="zh">刺繡的方法包括：十字繡、直線繡、緞面繡、鎖鍊繡。</TRANSL>
    </S>
    <S id="139">
        <FORM>soadrekay na taliyalalay ka ako memanidra ka madrao ko sapagyagipini na ma’akakoanga,</FORM>
        <TRANSL xml:lang="zh">而刺繡之美可由多納魯凱傳統服飾看見。</TRANSL>
    </S>
    <S id="140">
        <FORM>ako taanganini si sasyakaiini sisilivi ka ako taangane pa’angiyaw na aoo si tiyasoasoa’a titangadrane ,</FORM>
        <TRANSL xml:lang="zh">傳統服飾刺繡是純手工製作，靠著一針一線來繡出千變萬化且相當美麗的圖案，</TRANSL>
    </S>
    <S id="141">
        <FORM>lakamanilaa na soadrekay ko ma’ielela na kasilivane na kalivasane ’aigo’ane.</FORM>
        <TRANSL xml:lang="zh">且不同的圖案都有其代表意義。</TRANSL>
    </S>
    <S id="142">
        <FORM>ana memananita ka kacaysiyane ’odanga kongadavane ka ana taliyalalay si koka’alo ka ipaamaw ko ta’amemana nidra.</FORM>
        <TRANSL xml:lang="zh">魯凱族的貴族在其衣裙上多飾有綴飾、刺繡及珠工之裝飾文樣。</TRANSL>
    </S>
    <S id="143">
        <FORM>memaniname ka sakabaane ka thakada’ane timameanini na ’abibay, ko silivita, ko taladraita,</FORM>
        <TRANSL xml:lang="zh">花紋以人頭或蛇紋為主，</TRANSL>
    </S>
    <S id="144">
        <FORM>celeita ko makocicingay memanita ka, waecenge angicoldo nalabiaby, azaisangita ka thakada’ane.</FORM>
        <TRANSL xml:lang="zh">此外魯凱族五彩繽紛的琉璃珠、青銅刀柄也非常顯著。</TRANSL>
    </S>
    <S id="145">
        <FORM>no sapalanganita no motokosita na makocingay na doape ka lapoboale kita syakay.</FORM>
        <TRANSL xml:lang="zh">服飾在魯凱族部落，尤其多納部落，其代表著身分與地位，過去傳統社會裡，貴族與平民的服飾是大大不同。</TRANSL>
    </S>
    <S id="146">
        <FORM>’iyakay nyane na kobao ka amani nakay kongadavane ko madradrai nyane na ma’akakoanga ami,</FORM>
        <TRANSL xml:lang="zh">穀倉（kobao）是多納部落表示財富與權力的象徵，</TRANSL>
    </S>
    <S id="147">
        <FORM>pa’ikay da’ane syakay na balebale ti’agaaenga ti kobao, la’ikaii na pa’ikay balate tida’ane tikobao,</FORM>
        <TRANSL xml:lang="zh">除了在室內用竹子設置高大的穀倉外，亦有在室外另行獨立設置，</TRANSL>
    </S>
    <S id="148">
        <FORM>ko tapathiyanini ka mamamao nakay Taiwan na sana’akacaysyane ko ta’a kobavanini, ipa’iyelelasaokoa,</FORM>
        <TRANSL xml:lang="zh">其形制與其他臺灣原住民各族的穀倉沒有大的分別，</TRANSL>
    </S>
    <S id="149">
        <FORM>maka amani na taliyalalay na kyaigo’o na coaw ko kobaoidra ka taomomo sakoadrao.</FORM>
        <TRANSL xml:lang="zh">只是權高貴者的人穀倉較平民為高大。</TRANSL>
    </S>
    <S id="150">
        <FORM>na kobao ka tapaikane tyagi’i na taleke, wadoo kimade siyakai toamangesale toamaposale na cavili,</FORM>
        <TRANSL xml:lang="zh">Kobao（穀倉）是用來存放食物，可以使用10~20年，</TRANSL>
    </S>
    <S id="151">
        <FORM>ko booane ka ana kobao ka tapa’ikane tyagi’i na becenge paosyame tai si koai lakamani na sana’ataleke,</FORM>
        <TRANSL xml:lang="zh">在過去，Kobao（穀倉）是存放小米、稻米、芋頭、芋頭乾等食材，</TRANSL>
    </S>
    <S id="152">
        <FORM>si nakaynga na zidai ka ipaamaamaonga, ako alraita kitaleke ka tititi’icanengaee,</FORM>
        <TRANSL xml:lang="zh">由於社會型態改變，收成農作物產量越來越少，所以穀倉存在的意義也大不如前了。</TRANSL>
    </S>
    <S id="153">
        <FORM>nikoani na kobao ko toloanini i’angiyawnga ko booane ’ataomomo sakoadraw si nakaynga ka icengelenga kimade na kobao ikay nakay tacekecekelanita ka kacaisiyane,</FORM>
        <TRANSL xml:lang="zh">而現在穀倉在原住民社會裡已算完全落寞了，</TRANSL>
    </S>
    <S id="154">
        <FORM>wabaythinga kikay sakakaita, ko sida’anita nakaynga ipaamaonga ko sida’anita ko booane, kikai ’iyasobibiili cocoaw ka l’ikainga ka ’akamokamolo,</FORM>
        <TRANSL xml:lang="zh">因為環境改變，居住之房舍已現代化，</TRANSL>
    </S>
    <S id="155">
        <FORM>nikoani kongadavane i’ikainga na kobao kongadavane na thabathabae tatikobao myani ka la kadroanga ko ta ’angiyavanidra watalaowa kadroa ka takica’oanidra.</FORM>
        <TRANSL xml:lang="zh">年輕一代的族人，已不在種田或種植農作物了，所以穀倉在多納部落完全消失了。</TRANSL>
    </S>
    <S id="156">
        <FORM>ko booane kongadavane na cakobo ka amanina taamangesale sikaima tavalaale na sa’oalay no ’athabaenga miyani ko ta’iywboanini kenglringi,</FORM>
        <TRANSL xml:lang="zh">早期多納部落的cakobo（青少年會所），是多納部落15、6歲男孩邁入成年的一階段訓練，</TRANSL>
    </S>
    <S id="157">
        <FORM>ano leleapini ka ’akamolo maikoco, no masongonga ka lamece na kiyae na ca’ebe si sapa’ moa ’ikay cakobo ’asaobo,</FORM>
        <TRANSL xml:lang="zh">白天忙於自己的工作，晚上就攜帶自己的食物、棉被、草蓆到cakobo集會所集合，</TRANSL>
    </S>
    <S id="158">
        <FORM>kenglringi kica’oane na ma’akakoanga, akotidike’eini kica’oane ka amani na waalopo kyaka’aka’ange moadrakeale ’akamolo kica’oane na sasoisoi’i.</FORM>
        <TRANSL xml:lang="zh">並接受成年訓練，主要任務為訓練上山捕獵，溪裡補魚、上山工作，出草時應有的技能與訓練，</TRANSL>
    </S>
    <S id="159">
        <FORM>lakica’oane na taiyanimade no ’acoaimade, la’isolay ’ikaicakobo makavasale na asongane,</FORM>
        <TRANSL xml:lang="zh">也學習一些做人處事的道理，並留在會所過一夜，</TRANSL>
    </S>
    <S id="160">
        <FORM>no miyasi’anenga ka lasivii moada’anidra pasopaa taliniyanane ’akamolo,</FORM>
        <TRANSL xml:lang="zh">白天時又回到家裡協助家人工作，</TRANSL>
    </S>
    <S id="161">
        <FORM>ano keolaninga ’iyegeege ko cavilidra lapaepenge ko ma’akakicaoa’nidranga ko kengdringidra ladoo po’boale ko paovikaini ka laso pakileve ko tomosiname ko odranginame ’asa’oalai mya,</FORM>
        <TRANSL xml:lang="zh">必須到達成年的年齡，接受層層嚴格的磨練，所有的技能完成訓練，</TRANSL>
    </S>
    <S id="162">
        <FORM>laso doo so’ana’anakane paepengenga kake koma’aka kengdringingamya.</FORM>
        <TRANSL xml:lang="zh">並通過頭目耆老測驗通過後才算是完成了集會所的技能訓練。</TRANSL>
    </S>
    <S id="163">
        <FORM>no ’iyegegidranga na maposale na cavili ka laso’avagay cakobo paepengenga ko kica’oanini no ’athabaengamiya,</FORM>
        <TRANSL xml:lang="zh">成人後約二十歲才離會開會所，表示完成成年洗禮了，</TRANSL>
    </S>
    <S id="164">
        <FORM>no doongami bebee ko tacekecekelenidra moanga ’akamolo walopo sapalangane, tikadringay ’asa’oalaynga,</FORM>
        <TRANSL xml:lang="zh">可以保衛家園、上山工作、狩獵或成家立業，</TRANSL>
    </S>
    <S id="165">
        <FORM>laso sikyaodro doo soi’i na baa ’asika’olo pasopaa nakay tacekecekelanini, loakebe ko tacekecekelanini .</FORM>
        <TRANSL xml:lang="zh">是道道地地的男人了，</TRANSL>
    </S>
    <S id="166">
        <FORM>amani kikay sabobooini namiya na maodrange ni ’awcaw paingcege igo’o bebe na da’anini mathaai na ma’aka coaw nga mya.</FORM>
        <TRANSL xml:lang="zh">從此便開始效勞部落，捍衛家園。</TRANSL>
    </S>
    <S id="167">
        <FORM>soadrekay ka saba’ayninyane na pelenge maigili thenay, kadroa ka ’enggake ko satongatongidra,</FORM>
        <TRANSL xml:lang="zh">魯凱族是天賦異稟的歌手，</TRANSL>
    </S>
    <S id="168">
        <FORM>amanimani syakay tolo’oangdra syakay ko lalakidra pa’aboale na ma’iyelela na sathenathenay, thoaingolo egeege thenay thenaini ko bobooane.</FORM>
        <TRANSL xml:lang="zh">沒有樂器伴奏，單憑歌喉，以自然發聲來變化幾種不同的唱法，迴旋山谷。</TRANSL>
    </S>
    <S id="169">
        <FORM>ako thenaidra thethenay ka maoane na sikace kamolo legese ko toloanidra, maanakay sikacita tisoagi’i pa’a’ibo na ’ongpo,</FORM>
        <TRANSL xml:lang="zh">所唱的歌與生活、工作、祭儀相關，將生活藝術化，融入於旋律之中，</TRANSL>
    </S>
    <S id="170">
        <FORM>no poagaini aimaini velevelini boatini ka saokoa kimada kangdo, no thenayni ka ipamamao ko toloanini ta’athenaanidra,</FORM>
        <TRANSL xml:lang="zh">舉手投足都充滿感動，在吟唱中表達不同的形態；</TRANSL>
    </S>
    <S id="171">
        <FORM>ako thenaini ko ’imini ka saokoa makocingay ta’athenaanidra, ma’iyelela ipamamao , amani ko tasaka’ieanini ko toloanini maigili demedeme.</FORM>
        <TRANSL xml:lang="zh">而表現的歌詞意涵深厚，變化萬千，此為最大特色。</TRANSL>
    </S>
    <S id="172">
        <FORM>thenaini na legese ka tyadradraw ’ikaini balate opicini thiyawbo thenay maesaesale, siyakangisi mabeabee,</FORM>
        <TRANSL xml:lang="zh">祭歌大部分是在室外集體舞蹈時合唱的歌曲；</TRANSL>
    </S>
    <S id="173">
        <FORM>syakaangisi sakabeabee na sa’ongo’ongolo na thethenay ka ’iyakay kimade da’ane ’adringi thenay, no ’ikaini na ’avavaane wathenainga si’abake.</FORM>
        <TRANSL xml:lang="zh">酒歌是在室內宴飲時唱的歌曲，作為一種助興，總是有宴必有歌。</TRANSL>
    </S>
    <S id="174">
        <FORM>sathenathenaini no ’akamolini ka, amaanakay sikacita ko taiyanita syatithenay, no ’akamolini ka ’iyakay na sa’akamokamolo na thenay,</FORM>
        <TRANSL xml:lang="zh">工作勞動曲往往與魯凱族的生產與生活緊密結合在一起，</TRANSL>
    </S>
    <S id="175">
        <FORM>kitalekini na thenay na siibo’ini na thenay saka’ielane sawkoa.</FORM>
        <TRANSL xml:lang="zh">田間耕作時有鋤作歌、收穫歌，樁米歌。</TRANSL>
    </S>
    <S id="176">
        <FORM>namya drekay talyadradraane ka amani maninga na thakongadavene ka paingcegela ecenge sobiili thenayi ko bobooane pata’athai sesane.</FORM>
        <TRANSL xml:lang="zh"/>
    </S>
    <S id="177">
        <FORM>kongadavane tacekecekelane ka syatitangadrane na tatava ka sakabaane,</FORM>
        <TRANSL xml:lang="zh">多納部落是為父系社會，</TRANSL>
    </S>
    <S id="178">
        <FORM>ana taka na sa’oalai ka syakaai ko da’anidra ko ma’aka zaisangidranga,</FORM>
        <TRANSL xml:lang="zh">長男繼承家產。</TRANSL>
    </S>
    <S id="179">
        <FORM>ana soadrekay ka tiyadike’ee na sa’oalai la ti’alelebe na ’abayane ka sakabaane,</FORM>
        <TRANSL xml:lang="zh">魯凱族是重男輕女的社會，</TRANSL>
    </S>
    <S id="180">
        <FORM>nikoani ka ana soadrekay ka amani na sa’oalai ko syakikay ko dada’ane,</FORM>
        <TRANSL xml:lang="zh">因為魯凱族是以男性繼承制度為主，</TRANSL>
    </S>
    <S id="181">
        <FORM>maka ana ’abayane ka i’yakay na kindri sikaai nadada’ane, sana kadike’ee na kamolo ka amani na sa’oalalay ko pathithya,</FORM>
        <TRANSL xml:lang="zh">當然在女性方面也有繼承的權力，只要是粗重的工作是由男士來擔當，</TRANSL>
    </S>
    <S id="182">
        <FORM>na ’abibay ka lasikamo da’ane maikoco, siyavavai na valavalake, ma’akadoapenga da’ane ka amanina ’abibay komaiikoco.</FORM>
        <TRANSL xml:lang="zh">女性則負責家事農忙，照顧幼小為主，一家的雜事也落在婦女身上。</TRANSL>
    </S>
    <S id="183">
        <FORM>Kongadavane na thakada’ane ko tayanidra ka maoane, sana waninga na talegesane ka ana sa’oalalay ka amoa egeege walopo,</FORM>
        <TRANSL xml:lang="zh">多納部落的家庭成員組織都是相互建構，只要是慶典節日男士負責上山打獵，</TRANSL>
    </S>
    <S id="184">
        <FORM>na ’abibay ka la’ikay da’ane tiyabai maikoco ko talegesane,</FORM>
        <TRANSL xml:lang="zh">婦女在家打年糕準備慶典事宜，</TRANSL>
    </S>
    <S id="185">
        <FORM>nomiyamade ka akongadavane ko tayanini ka ana sa’oalalay ka thiyabocongo kamolini balate,</FORM>
        <TRANSL xml:lang="zh">總之在多納部落的制度是男主外女主內，</TRANSL>
    </S>
    <S id="186">
        <FORM>na ’abibay ka lakaikoco doapini da’ane, pamamao ko doapini, tidika’ee ko ta’athakada’anini maowane.</FORM>
        <TRANSL xml:lang="zh">平衡互動，維持一個尊重祥和的家庭和諧。</TRANSL>
    </S>
    <S id="187">
        <FORM>kinane ka sakaba’ane no ’ikayini na mati’awbo na sapalangane ka doapiname maesale ka sana ’awcao</FORM>
        <TRANSL xml:lang="zh">部落裡面如遇到困難或喜事，</TRANSL>
    </S>
    <S id="188">
        <FORM>ka drowa ka mavaavaae ipasopaa na dodoape nikoa name</FORM>
        <TRANSL xml:lang="zh">全都是部落的事，</TRANSL>
    </S>
    <S id="189">
        <FORM>nikoa name ka sakabaane ikaa soasodo ’asaseane na kidredre niname patoloo ta kaagi’i masolivate na ma’aka cocoawnga .</FORM>
        <TRANSL xml:lang="zh">沒有一個人放手不管，大家有心協助幫忙，</TRANSL>
    </S>
    <S id="190">
        <FORM>kadroa ka mati’awbo kadroa ko cengelimade na takako’acane.</FORM>
        <TRANSL xml:lang="zh">所以整個部落都非常和諧團結的，部落裡見不到有困苦不堪的。</TRANSL>
    </S>
    <S id="191">
        <FORM>ana soadrekay ko tayanidra na sapalangane ka moadada’ane, maa ko sa’oalay sii ko’abayane,</FORM>
        <TRANSL xml:lang="zh">魯凱族的基本結婚方式為嫁娶婚，採男娶女嫁制；</TRANSL>
    </S>
    <S id="192">
        <FORM>amanimaninga no ’a’abibayni ka thakada’ane ka moalengelengece na sa’oalay,</FORM>
        <TRANSL xml:lang="zh">惟只有女嗣時，則行過渡性的招贅婚，</TRANSL>
    </S>
    <S id="193">
        <FORM>molengelengece ko sa’oalay ’athakada’anenga ko palangini,</FORM>
        <TRANSL xml:lang="zh">即男子成為妻子氏族的成員之一。</TRANSL>
    </S>
    <S id="194">
        <FORM>no molengelengecininga ko sa’oalay ka syada’anenga ’ikay ko palangini ta’aesenga, ’ikainga driyane thakada’ane ’akamolo,</FORM>
        <TRANSL xml:lang="zh">男子「出嫁」後，居住在妻子家裡，在她們那兒幹活；</TRANSL>
    </S>
    <S id="195">
        <FORM>akikay tayanini sapalangane molengelengece ka amani na ’abayane ko waecengenga dada’ane ’ayadranga,</FORM>
        <TRANSL xml:lang="zh">這種婚姻的世系從母系計算起，由女子繼承，</TRANSL>
    </S>
    <S id="196">
        <FORM>anamoalengelengece na sapalangane ka tiyadike’e na ’abayane.</FORM>
        <TRANSL xml:lang="zh">這是母系族社會的形態。</TRANSL>
    </S>
    <S id="197">
        <FORM>kongadavane no sapalanganini ka tyadike’e ko taiyane,</FORM>
        <TRANSL xml:lang="zh">多納部落的古婚禮是相當嚴謹的，</TRANSL>
    </S>
    <S id="198">
        <FORM>no ’alama’atakamyamade ka ikapado pasilikano sikiyawdriso ma’ava ka madraw ko tiyane akiname ka thakongadavane no tasapalangane miyamame ka ma’ava’avala kimade ,</FORM>
        <TRANSL xml:lang="zh">要成為一對夫妻更是不容易，</TRANSL>
    </S>
    <S id="199">
        <FORM>lawanga kimade ma’ava ’abebee, lawa kabakabaka , nomasodini ka lawatitaowane, lapabaolo laso sapalangane.</FORM>
        <TRANSL xml:lang="zh">從開始交往、交友（ma’ava’ava）正式交友（ma’ava）探路（kiabakabaka）訂婚（tiataoane）下聘（pabaolo）結婚（syapalangane）。</TRANSL>
    </S>
    <S id="200">
        <FORM>ano kosapalangane miyamade ka makocingai, nikoaname ka soadrekay itidike’e na sapalangane,</FORM>
        <TRANSL xml:lang="zh">這麼艱辛的結婚過程，這顯示魯凱族對婚姻的尊重，</TRANSL>
    </S>
    <S id="201">
        <FORM>ta’athakada’ane myamade ka maoane kimade mapasopapaa ’athakada’ane,</FORM>
        <TRANSL xml:lang="zh">使之築成家庭之後而珍惜並同甘共苦的生活在一起，</TRANSL>
    </S>
    <S id="202">
        <FORM>akikay sasapalapalanganita ko boboane ka ’iyakayngaa ko tayanini ko toloanini,</FORM>
        <TRANSL xml:lang="zh">這個古老的結婚禮卻所蘊含著對人的安排和巧妙的接觸，</TRANSL>
    </S>
    <S id="203">
        <FORM>no’alama’ataka myamade ka aaogane kini, takaesale mathaai na toacavicavili.</FORM>
        <TRANSL xml:lang="zh">要成為夫妻原是姻緣註定，應珍惜一生。</TRANSL>
    </S>
    <S id="204">
        <FORM>no paake toacavicavili no myata ka lama’aka, ka ikapadodoo. kya’adilikimade. ma’akathaai. cecengele kimade ko takaagi’anini ko sakadrosamade.</FORM>
        <TRANSL xml:lang="zh"/>
    </S>
    <S id="205">
        <FORM>ana soadrekay ko ’iyaagae ’iyalelebe yanini ko ta’acoavanidra ka maamaw na taliyaodrane, ’angiyao kita ko ta’inonoanini dada’ane,</FORM>
        <TRANSL xml:lang="zh">魯凱族的階級社會亦如排灣族一般，各人依其家系，</TRANSL>
    </S>
    <S id="206">
        <FORM>silikay ko kitivalakini ’aboale igo’onga kita ko ta’acoavadrita, ako ta’acoavanita ka ipamaamaw,</FORM>
        <TRANSL xml:lang="zh">自生來即屬於某一階級。</TRANSL>
    </S>
    <S id="207">
        <FORM>nakay tacekecekelanita ka ma’agaagaenga ka tomoso, moasakadrosa ka taliyalalay, moasa ka too ka kyaigo’o ka coaw,</FORM>
        <TRANSL xml:lang="zh">階級的主要分類有：一為頭目、二為貴族、三為士、四為平民；各階級都有傳統的名字</TRANSL>
    </S>
    <S id="208">
        <FORM>moasa ka thipate ka koka’olo, ko ta’acoavanita ka ’iyakayngaa ko kaacanita ka thakada’ane.</FORM>
        <TRANSL xml:lang="zh">每一部落群有一套分階級、分性別的名譜。</TRANSL>
    </S>
    <S id="209">
        <FORM>kita ka thakongadavane ka ana takatakanga na sa’oalay ka syaace acini ko taomidriyane,</FORM>
        <TRANSL xml:lang="zh">以多納為例，長子通常承襲祖父之名，</TRANSL>
    </S>
    <S id="210">
        <FORM>ko lagiyagiyaginga ka lasiyaacenga ko acini ki lamaminyane,</FORM>
        <TRANSL xml:lang="zh">其他別子則任意選擇一位上代或旁系長輩的名字，</TRANSL>
    </S>
    <S id="211">
        <FORM>nakay sana’akacaysyane na sakabaane ka ’iyakay ’adrosa ko sathoacini na acidra,</FORM>
        <TRANSL xml:lang="zh">在原住民許多族群中，</TRANSL>
    </S>
    <S id="212">
        <FORM>poaikay na ta’o’aboalela na olai syapoace, ano thoacimade ka ’iyakay ko taiyane,</FORM>
        <TRANSL xml:lang="zh">專門設計兩套男、女不同性別的名譜，</TRANSL>
    </S>
    <S id="213">
        <FORM>idoo kimade tidromadroma ’angkidredreme ko booane ka iyakay aacini na sa’alay si ’abayaneidoo kimade papipii tidroma thoace,</FORM>
        <TRANSL xml:lang="zh">供剛出生的嬰孩命名時挑選。</TRANSL>
    </S>
    <S id="214">
        <FORM>ano thoacimade ka ’angiyaw kimade ko ta’acoavanimade na koka’olo no ’ataliyalalaiso,</FORM>
        <TRANSL xml:lang="zh">挑選還有一套規定，</TRANSL>
    </S>
    <S id="215">
        <FORM>nikoani ikadraw na mamamao ko acini na coaw.</FORM>
        <TRANSL xml:lang="zh">不能隨意違背和混淆。</TRANSL>
    </S>
    <S id="216">
        <FORM>soadrekay ka iyakay na koka’olo iyakay na palealeable na talyalalay makasi ipa’akauilavila maesaesale makainoinoane ma’akadaladalame maasodo ka zoko.</FORM>
        <TRANSL xml:lang="zh">由於取名的範圍有平民與貴族之分的種種限制，因此，重名的現象非常普遍。</TRANSL>
    </S>
    <S id="217">
        <FORM>na thakongadavane ko tangadranini ko sokobita ka,</FORM>
        <TRANSL xml:lang="zh">在多納族人的宗教觀念中，</TRANSL>
    </S>
    <S id="218">
        <FORM>amani nakay dida’ane ko ma’aka golagolaynga ko ’iyakay na ’abakini na pelenge maodripi,</FORM>
        <TRANSL xml:lang="zh">認為大地萬物皆有神靈存在，許多不同的善惡精靈充斥其間，</TRANSL>
    </S>
    <S id="219">
        <FORM>madraw na ipamamaw ’ikay na takaagi’ane si takakoacane na ’abake ma’apathatha’a na soadrekay ko poatiyalayni sokobo ko pelengidra ka amani kikay ma’akainoinonga pepelengena,</FORM>
        <TRANSL xml:lang="zh">因此，魯凱族的原始宗教可稱之為一種泛靈信仰，</TRANSL>
    </S>
    <S id="220">
        <FORM>no pasilikay made na singko ma’aka takitaloopanitanga ka,</FORM>
        <TRANSL xml:lang="zh">就宗教水準來看，魯凱族的原始宗教信仰屬於多重信仰的多神教，</TRANSL>
    </S>
    <S id="221">
        <FORM>kiname ka soadrekay ka kyatalopaa kiname sokobo na ma’akapepelengega,</FORM>
        <TRANSL xml:lang="zh">主要可分為自然崇拜和祖靈崇拜。</TRANSL>
    </S>
    <S id="222">
        <FORM>maamade pa’avagavagay ka, amani nakay egegee si drakekeale lakamani ko laomomoane ko ’abakini sokobo,</FORM>
        <TRANSL xml:lang="zh">自然崇拜中主要是山林間神明，溪湖邊水神和百步蛇，</TRANSL>
    </S>
    <S id="223">
        <FORM>nakay ’iyatetakemenga pathithiya tabelengane dida’ane ka tyadike’ee na egeegesi drakekeale ko ma’aka pepelengenga,</FORM>
        <TRANSL xml:lang="zh">魯凱族的信仰有造物主，是創造人類的神，</TRANSL>
    </S>
    <S id="224">
        <FORM>lakamani na kasoa’ane, ako sinkota ka soadrekay ka ’iyakay ko poaboboale nakay ’iyatetakemenga tabelengane ko pepelenge,</FORM>
        <TRANSL xml:lang="zh">也決定人的壽命，</TRANSL>
    </S>
    <S id="225">
        <FORM>la’ikay ko tyacocoaw ko pepelenge, ececenge nakay nyakita, laikaylaa nakay pelengini drakeale si egeege ko pepelenge,</FORM>
        <TRANSL xml:lang="zh">另外，山川、河流都有專責的神祇，</TRANSL>
    </S>
    <S id="226">
        <FORM>’iyakay miyanakay na maolay ana tomoso ko tangadranini ka ’adrisi ami,</FORM>
        <TRANSL xml:lang="zh">其中屬於頭目家族起源傳說的百步蛇，</TRANSL>
    </S>
    <S id="227">
        <FORM>latidike’ee kita ka sakabaane ko tapaotoloanita sokobo ko sinkota takayagi’i so’ana’anakane mya maesaleta ’angiyaw nakay saakakaita ka sakabaane no kaagi’i mikita masolivate ka thakogadavane.</FORM>
        <TRANSL xml:lang="zh">更是族人敬重祭祀的對象。</TRANSL>
    </S>
    <S id="228">
        <FORM>kiname ka thakongadavane ka tyada’ane kiname syakayna ’alapi alapi na da’ane,</FORM>
        <TRANSL xml:lang="zh">多納魯凱族人所居住的原始房屋－石板屋，</TRANSL>
    </S>
    <S id="229">
        <FORM>ako saakainame tida’ane ko ’aliliyapi ka pasilikay kiname egeege malra, ako alibi caai aogane ka maesale ’a’alapi matetetale,</FORM>
        <TRANSL xml:lang="zh">所用石材均為族人親自上山取材搭蓋而成，</TRANSL>
    </S>
    <S id="230">
        <FORM>sino ki’alapimade la’ikay singangesa na takakoacane ikaagi’i ka idoo maagi’i ’ada’ane, nikoani no tatida’ane miyamade ka makocingay,</FORM>
        <TRANSL xml:lang="zh">屋頂都是一片又一片搭起的，假如石片取拾過程中，有一片有瑕疵或修的不整齊，</TRANSL>
    </S>
    <S id="231">
        <FORM>madrao ko sasiyakaimade na ma’akakoanga na paovikaimade lasodoo maepenge na da’ane,</FORM>
        <TRANSL xml:lang="zh">石板屋可能就搭不起來，所以過程可說是困難重重，</TRANSL>
    </S>
    <S id="232">
        <FORM>ana ’alapinada’ane ka amiyakini na ’iyatako si ’iyapatase na ma’akakoanga, layana paovikay si igilane ko taiyanidra.</FORM>
        <TRANSL xml:lang="zh">要費盡許多資源和精力才能完工，石版屋的建築是一大藝術，也是一種力量和智慧的偉大表現。</TRANSL>
    </S>
    <S id="233">
        <FORM>nikoani na soadrekay na coaw ka ta’ikanini maodripi syakete maodrange ka ano dooini tida’ane paepenge ka kyaigo’o kipakileve ko ta’acoavanidra,</FORM>
        <TRANSL xml:lang="zh">因而魯凱族人，一生中以擁有一棟石板屋為最大榮耀和光彩。</TRANSL>
    </S>
    <S id="234">
        <FORM>ana da’ane ko toloanini ka ipamamaw, ma’iyelela ko ta’ada’ananini, anataliyalalay ko da’anidra</FORM>
        <TRANSL xml:lang="zh">家屋內因功用不同，皆有分室。</TRANSL>
    </S>
    <S id="235">
        <FORM>ka ana saoodro, tebetebane, saelebane, sa’aedre ka patisoagi’i toako, pa’angyao ko ta’acoavanidra, na da’anini na koka’olo ka ikakocingay ko tapathiyanidra.</FORM>
        <TRANSL xml:lang="zh">另外，貴族家族常會在家屋主柱、簷桁、門扇、壁板上作一些美工雕刻，</TRANSL>
    </S>
    <S id="236">
        <FORM>ana ’alapi na da’ane ka ko sakaagi’ini ka wadoo mananyake ka da’ane ami, no sida’animade ka matateleke no kalapa’ane,</FORM>
        <TRANSL xml:lang="zh">以象徵其家格，平民之石板屋構造，則較為簡單。</TRANSL>
    </S>
    <S id="237">
        <FORM>si no kalakeceane ka lakalabeabe ami ko da’aniname ka thakongadavane ka sawkoa maagi’i mathai kiname.</FORM>
        <TRANSL xml:lang="zh"/>
    </S>
    <S id="238">
        <FORM>kobooane syaoo ’aocaw kongadavane ’ongsinngi ka kyaigo’o ’angico’olo nakay Taiwan,</FORM>
        <TRANSL xml:lang="zh">多納早期以溫泉聞名全省，</TRANSL>
    </S>
    <S id="239">
        <FORM>’iyakay ko toloanini ’isadraya kita i’apobaka, kyabalay madraw na sakalabeabeay na baka.</FORM>
        <TRANSL xml:lang="zh">值得一提的是，它隱藏了非常有趣的傳聞「多納溫泉的由來」。</TRANSL>
    </S>
    <S id="240">
        <FORM>kongadavane ’ongsinngi ka tasilikaanini moboale aminakay ko babaka,</FORM>
        <TRANSL xml:lang="zh">據傳說，在很早以前，</TRANSL>
    </S>
    <S id="241">
        <FORM>kobobooane ka ’iyakay ’asaseane na isapalanganela na kiyaodrase na moodrange na sa’oalay,</FORM>
        <TRANSL xml:lang="zh">有一單身、頭髮已半白的老先生，</TRANSL>
    </S>
    <S id="242">
        <FORM>la’ikay egeege tawmoma thoade’e ’adrosa na mamitee na beke’e, la’ikay na tacekecekelane ta’adrosa na tyatina,</FORM>
        <TRANSL xml:lang="zh">在山裡頭養了二頭肥碩的豬。後來村子裡有二位老婦女，</TRANSL>
    </S>
    <S id="243">
        <FORM>cengele madalame ko thade’i ki tawmo bebeke’e sopakidredremenga igilane kamaninga moa tawmoma ’apobaka nokae’emi kiname sapalangani mosoa,</FORM>
        <TRANSL xml:lang="zh">看中了老先生養的豬，於是想了一個妙計，</TRANSL>
    </S>
    <S id="244">
        <FORM>ko bicingini ki tawmo ’iyakay na coaw na nokibaka amya sapalangane nakoamya ka, lakabeabee sawkoa,</FORM>
        <TRANSL xml:lang="zh">主動向老先生提議說願意嫁給他。</TRANSL>
    </S>
    <S id="245">
        <FORM>lasapalangane ’angiyao ko sakakai, lacocolo ko beke’ini ki tawmo mabeabee ’angitaleke.</FORM>
        <TRANSL xml:lang="zh">老先生聽到有人願意嫁給他，當然非常高興，</TRANSL>
    </S>
    <S id="246">
        <FORM>masongidranga ka tasiyaekenga laya ki lama’ali ka la’apobaka tawmane miyanakay,</FORM>
        <TRANSL xml:lang="zh">於是依照傳統結婚的習俗，殺了自己養的豬慶賀。</TRANSL>
    </S>
    <S id="247">
        <FORM>moalakoso balate ’owadra’adraw namoseneketela nakay tasyekanitamya,</FORM>
        <TRANSL xml:lang="zh">到了入洞房的一夜，老婦女藉佈置洞房為由，先吩咐老先生在外面等進入洞房，</TRANSL>
    </S>
    <S id="248">
        <FORM>ki lama’ali ko maseneketidranga ka lapaya ta’avangane ’abebee wamece ko cococlini ko bebeke’e, toanange tawmane ko thade’ini bebeke’e.</FORM>
        <TRANSL xml:lang="zh">一逮到好時機，老婦女便從洞房的小窗口，帶著已殺的豬逃跑，騙走了老先生養的豬。</TRANSL>
    </S>
    <S id="249">
        <FORM>ki lama’ali ko ’abebeini ka la’akolodro ’ino swala’ini mitiya ki tawmo laya, komobaesanganidra ka,</FORM>
        <TRANSL xml:lang="zh">老婦女在逃跑的途中，深怕老先生追上來，於是在涉過一個溪流後，</TRANSL>
    </S>
    <S id="250">
        <FORM>lananavane isidrakeale paagele soala’anga miya twa’ipaa ki tawmomya, nikoani ko drakeale aacilay lakaapa’a mo’ananavane,</FORM>
        <TRANSL xml:lang="zh">故意在溪流小便，以防止老先生追趕上來，結果整條溪流的水熱起來，非常的燙，</TRANSL>
    </S>
    <S id="251">
        <FORM>lasilikaynga driyane ’abwale kongadavane na ’ongsingi.</FORM>
        <TRANSL xml:lang="zh">從此多納溫泉就這樣誕生了。</TRANSL>
    </S>
    <S id="252">
        <FORM>ako sokosokobita tiki’ecenge ko booane ka kacaysiyane ka nibalibali namiya syaotalo kita ami ko toloanini,</FORM>
        <TRANSL xml:lang="zh">原住民傳統宗教信仰的本質是精神寄託，</TRANSL>
    </S>
    <S id="253">
        <FORM>poaikay kita nakay singkota titangadrane, tyankadringay miya kita ko sokosokobita, kikay pepelenge,</FORM>
        <TRANSL xml:lang="zh">以信仰靈的存在為中心，這決定了我們的宗教態度，</TRANSL>
    </S>
    <S id="254">
        <FORM>mamomodonga ’a’abake si kikay kapelengane ’iyakay ko paecekita pa’ingcege pa’ielela,</FORM>
        <TRANSL xml:lang="zh">對神祇、死靈和妖怪的觀念非常分明，</TRANSL>
    </S>
    <S id="255">
        <FORM>madradrao na skabaane na tyakadringay na ’abake si pelenge ka ’iyakay na maagi’i si makoace ka penge ma’aielamya,</FORM>
        <TRANSL xml:lang="zh">大多數的族群相信靈魂和神靈有善惡兩種，</TRANSL>
    </S>
    <S id="256">
        <FORM>kitakacoaw no sana kamoditanga ka ’abakenga kita, no maagi’ini ko sakamodita ka maagi’I ka ’abakeami,</FORM>
        <TRANSL xml:lang="zh">人死之後化為靈魂，正常死的人是善靈，</TRANSL>
    </S>
    <S id="257">
        <FORM>nomakoacini ko sakamodita ka makoace ka ’abake mya na cogao laya.</FORM>
        <TRANSL xml:lang="zh">凶死的人是惡靈。</TRANSL>
    </S>
    <S id="258">
        <FORM>ana thakongadavane ka maesaesale sokosokobo kilirsito kiyukay,</FORM>
        <TRANSL xml:lang="zh">多納居民大都篤信基督教，</TRANSL>
    </S>
    <S id="259">
        <FORM>ming koko toathipatele sika drosa na cavili ka syaoo na tingsikiyw ’awkay tacekecekelane dingdo,</FORM>
        <TRANSL xml:lang="zh">民國42年左右天主教首先傳入部落，</TRANSL>
    </S>
    <S id="260">
        <FORM>ko booanenga ka la’awkay na ciyulro kiyukay si ’angsakenici kiukay ’ikainga tacekecekelanita dingdo,</FORM>
        <TRANSL xml:lang="zh">後來的基督教長老會、安息日會相繼傳入，</TRANSL>
    </S>
    <S id="261">
        <FORM>ta’athai nakay sesane ka toamathipatelenga na cavili ta’ikanini kongadavane boboo na bakaini na pelenge,</FORM>
        <TRANSL xml:lang="zh">並成為部落40年來唯一的信仰，</TRANSL>
    </S>
    <S id="262">
        <FORM>kikay drodrosa kiyukay ka ako mingkoko toamathipatele sikathipate ka vaoo na dramae si toamathipatele sika ima ko ima na dramae ’ikainga nakay dingdo.</FORM>
        <TRANSL xml:lang="zh">兩間教會分別在民國44年8月及45年5月成立。</TRANSL>
    </S>
    <S id="263">
        <FORM>thakongadavane no moani na doyubi si nicyubi ka ’iyabayvi moa kiyukay sokobo,</FORM>
        <TRANSL xml:lang="zh">村民每個星期六、星期日參加教會的活動，成了居民精神寄託與心靈感化力量的來源，</TRANSL>
    </S>
    <S id="264">
        <FORM>kamaninga ko taoanini motalo, kiba’ay na maagi’i na singko na paovikai,</FORM>
        <TRANSL xml:lang="zh">藉參與教會之活動包括歌頌、讚美，</TRANSL>
    </S>
    <S id="265">
        <FORM>no moani kiyukay ka lathenay mabeabee na pelenge, sokobo tidike’ee ko kidredremini kiba’ay na takaagi’ane.</FORM>
        <TRANSL xml:lang="zh">同時也表達感恩崇敬的心意，心靈之空虛與生活完全得到飽足、釋放與自由。</TRANSL>
    </S>
    <S id="266">
        <FORM>Taiwan na sana’akacaysyane na bekebekele na coaw ka zoko,</FORM>
        <TRANSL xml:lang="zh">台灣原住民社會裡，最能展現少數民族精神與特色的，</TRANSL>
    </S>
    <S id="267">
        <FORM>dodooininga pa’athingalane na angisaniname ko taiyanineme ka amani kikay lagesiname ko bobooane,</FORM>
        <TRANSL xml:lang="zh">莫過於傳統祭儀活動，茂林區多納里的魯凱族，</TRANSL>
    </S>
    <S id="268">
        <FORM>soadrekay taliyadradraane no ma’akacavilinga na mangesale sikaseasane na dramae maposale sikaima na va’iyane,</FORM>
        <TRANSL xml:lang="zh">每年十一月二十五日就有一場盛大的的黑米祭典，</TRANSL>
    </S>
    <S id="269">
        <FORM>ka la’ikay kiname driyane tilegese, amani kikay ’apobakaname ka thakongadavane tapakadrawanemya.</FORM>
        <TRANSL xml:lang="zh">也就是多納魯凱族所稱的「搭巴嘎饒望」（Tapakadraowane）。</TRANSL>
    </S>
    <S id="270">
        <FORM>tapakadrawane ko ’ielane ko patoloini ka mabeabee na pelenge nakaicicavili na sabalibalini ange’ita sadodoko’ita</FORM>
        <TRANSL xml:lang="zh">黑米祭的另一個意義就是感謝神明一年來在農事耕作期間的保佑，</TRANSL>
    </S>
    <S id="271">
        <FORM>iotokoso na takakwacane mokai lakamaninga kita masolivate ’ahi’ang.</FORM>
        <TRANSL xml:lang="zh">不致碰到傷害及咒詛而順利平安。</TRANSL>
    </S>
    <S id="272">
        <FORM>ko ikocanita toacavicavili ko sana’akaysyane ka lapa’ikay driyane ko va’iyane kitobi na pelenge ’oalranga ’angico’olo,</FORM>
        <TRANSL xml:lang="zh">而過去農事期間所有的禁忌也在這一天向神明請求解除，</TRANSL>
    </S>
    <S id="273">
        <FORM>doonga ’awkay na babaa ’awkay tacekecekelane ’abebee, kitobi na pelenge doonga ka sakabane makanekane ko kitalekini,</FORM>
        <TRANSL xml:lang="zh">並准許外族進入部落一遊，</TRANSL>
    </S>
    <S id="274">
        <FORM>’angiyadraw na sana’ataleke tiboo dida’ane pasopaa no biilanenga no ’akamolini tiyange’e paebaebate na da’olo,</FORM>
        <TRANSL xml:lang="zh">也願神明容我族人享用這豐盛的五穀雜糧及農產品，並助往後的農事耕作期間帶來充沛的雨量，</TRANSL>
    </S>
    <S id="275">
        <FORM>nokoli’ini doo na sadoko’ini na pagay na sana’ataleke cebe’e ’atawmomo, doola’angiyadraw kitaleke doo satatalekane.</FORM>
        <TRANSL xml:lang="zh">讓稻米（黑米）及雜糧生長茂盛，收成更豐碩，</TRANSL>
    </S>
    <S id="276">
        <FORM>tapakadraowane seane ka tayaniname ka sakabaane si legese, ma’akacavilinga ka kyatobi kiname siife na saakay.</FORM>
        <TRANSL xml:lang="zh">此乃舉行黑米祭（Tapakadraowane）之緣由。</TRANSL>
    </S>
    <S id="277">
        <FORM>lasyaiobo kiname tilegese. lawkay abee ko iyakikay pakisane akamolo, solasolate abee takapaa ’aangii.</FORM>
        <TRANSL xml:lang="zh">並祈求全家平安、部落風調雨順，</TRANSL>
    </S>
    <S id="278">
        <FORM>drekazoko ka tyadike’e doko’o na becenge, ma’akacavilinga no piton na dramae kyataleke na becenge laso ka titabesengane,</FORM>
        <TRANSL xml:lang="zh">以小米為主要農作的魯凱族，在每年七月左右，舉行收穫祭，</TRANSL>
    </S>
    <S id="279">
        <FORM>pasiepengenga kita nakay cicavili, lasyakay driyane toawmana na ba’oane nacavili, maicenge na be’ase ka ’iyakay ’adrosa,</FORM>
        <TRANSL xml:lang="zh">作為一個年度的終止，並藉此迎接新的一年，黑米有兩類，一為稻米種，二為小米種。</TRANSL>
    </S>
    <S id="280">
        <FORM>sesesane ka pawsyame ko sakadrosa ka becenge, maka ko maycecenge papagay ka iigo’onga kita ko taiyanidra,</FORM>
        <TRANSL xml:lang="zh">但黑稻米的傳說已無可考，</TRANSL>
    </S>
    <S id="281">
        <FORM>amanimani na becenge ko toloanini nasemavane maolay ka taiyanidrala ta’athay sesane.</FORM>
        <TRANSL xml:lang="zh">只有黑小米的傳說還留傳至今。</TRANSL>
    </S>
    <S id="282">
        <FORM>maolay ko bakaine semavane nakaylaka, ’iyakayla na wadoko’o, maka ta’abekebekelenga na wadoko’o,</FORM>
        <TRANSL xml:lang="zh">傳說中所述的「黑米」目前尚有人種植，但漸趨式微，</TRANSL>
    </S>
    <S id="283">
        <FORM>lava na thakongadavane ka ita’apiya na wadoko’ona seemavane,</FORM>
        <TRANSL xml:lang="zh">甚至多納村民也少有人種植此穀物了，小米祭的祭典，</TRANSL>
    </S>
    <S id="284">
        <FORM>tabesengane silikay ko booane ka sya’abake pa’ikay ma’akacavilinga no kalaapa’ane tilegese,</FORM>
        <TRANSL xml:lang="zh">傳統以來都是在每年的夏季舉行，</TRANSL>
    </S>
    <S id="285">
        <FORM>sana’athakada’ane no makakibecengini makakitalekini ka, wapava’i patipacai,</FORM>
        <TRANSL xml:lang="zh">當每一戶完成收割小米及雜糧並經曬乾完成之後，</TRANSL>
    </S>
    <S id="286">
        <FORM>tacekecekelane na talyalalay ko maodrange ka lapabakabaka tilegese yanini nava’iyane, tomoso ka lasoko’o coabecabe,</FORM>
        <TRANSL xml:lang="zh">就由部落的頭目及長老協商祭典日期，</TRANSL>
    </S>
    <S id="287">
        <FORM>lasocabecabe ma’itikikay tacekecekelane no titabesengane mi kitamya, amani no makakitalekininga ’iyobonga maabeabee tilegese.</FORM>
        <TRANSL xml:lang="zh">然後向部落報訊慶祝黑米祭（Tabengane）之事，也就是在收割完成之後，慶祝豐收之意。</TRANSL>
    </S>
    <S id="288">
        <FORM>tabesengane ko toloanini ka mabeabee na peleng cicavili ’akamolita na sadoko’ita kibalibali, iyotokoso na takakoacane mokai,</FORM>
        <TRANSL xml:lang="zh">黑米祭的另一個意義就是感謝神明一年來在農事耕作期間的保佑，</TRANSL>
    </S>
    <S id="289">
        <FORM>lakamanimaninga kita masolivate ’ahii’ang, samalranga lakibaka mitiya na peleng,</FORM>
        <TRANSL xml:lang="zh">不致碰到傷害及咒詛而順利平安；</TRANSL>
    </S>
    <S id="290">
        <FORM>takaesaesale kita ka sakabaane syakay koanena madradraw na kitalekita, sadoko’ita, pasopaimitiya na biilanenga na kamolita ange’ita,</FORM>
        <TRANSL xml:lang="zh">也願神明容我族人享用這豐盛的五穀雜糧及農產品，</TRANSL>
    </S>
    <S id="291">
        <FORM>paebaebate na da’olo si koli’i, nidoo na sakaita na becege ma’aka sadodoko’onga patekedre, doathathay madraw no kitalekita,</FORM>
        <TRANSL xml:lang="zh">並助往後的農事耕作期間帶來充沛的雨量，讓黑小米及雜糧生長茂盛，收成更豐碩，</TRANSL>
    </S>
    <S id="292">
        <FORM>kitobi takaagyagi’i ka thakada’ane, ’ahi’ang tacekecekelane tiebaebate na besebese na da’oli so’ana’anakane sikace, amanikikay toloanini na tabesengane.</FORM>
        <TRANSL xml:lang="zh">並祈求全家平安、部落風調雨順，此乃舉行黑米祭（Tabesengane）之緣由</TRANSL>
    </S>
    <S id="293">
        <FORM>thakongadavane no ’ikaini na mamodo mangoto’o na nyake ka sakakainame ka ’ielane,</FORM>
        <TRANSL xml:lang="zh">魯凱族多納（kongadavane）對人死亡的處理方式與別的部落有些不同，</TRANSL>
    </S>
    <S id="294">
        <FORM>’iyakay ko ninipaamava na tacekecekelane, no ’ikaini na mamodo ka tacekecekelane na sana’awcaw,</FORM>
        <TRANSL xml:lang="zh">祭在部落中有人發生喪亡，那麼同部落的親友，</TRANSL>
    </S>
    <S id="295">
        <FORM>koamini i’atalinyane ialamenga nidra ka maesaesale kiname wamece na akanakanane soapepeale moapasopaa,</FORM>
        <TRANSL xml:lang="zh">不論親疏都會前往喪家致送日常食物，</TRANSL>
    </S>
    <S id="296">
        <FORM>no miyasi’anenga ka la’ibaivila ka sakabane makavasale na va’iyane takaese ko thakada’ane tobi kidredreme.</FORM>
        <TRANSL xml:lang="zh">弔問並協助治喪，隔天還要休息一天表示哀悼。</TRANSL>
    </S>
    <S id="297">
        <FORM>nomamodini na kiyaigo’o na talyalalay, maesale kiname ka sakabane sana’awcaw takapaa tidike’e ko ta’acoavanidra malaoo kidredreme,</FORM>
        <TRANSL xml:lang="zh">如果去世的是重要人物或貴族，那麼部落全體人員得隆重舉哀，</TRANSL>
    </S>
    <S id="298">
        <FORM>ithenay ithiyawbo kiname idookiname moa egegee ’akamolo si walopo, syakete no paepengininga soagyagi’i,</FORM>
        <TRANSL xml:lang="zh">不歌不舞不出外農獵，直到喪事處理完畢，</TRANSL>
    </S>
    <S id="299">
        <FORM>’ikainina walopo lalra na salawngane na valisane nokelayni de’ethenga tacekecekelane ka,</FORM>
        <TRANSL xml:lang="zh">有人出外狩獵，並獵獲山鹿或山豬，</TRANSL>
    </S>
    <S id="300">
        <FORM>la’ikayla pangongoolo thepee paygo’o ko alraini, ko ’emeane kokaysisyane ka lasosiepenge.</FORM>
        <TRANSL xml:lang="zh">返回部落在附近山頭呼叫傳信時，所有禁忌才算解除。</TRANSL>
    </S>
    <S id="301">
        <FORM>laigo’o na coaw syaepengenga mya ko mati’awbo thakada’ane ka la’ikay na tasapalanganeami ka thakada’ane ka siyaola moadriyane mati’awbo thakada’ane ’osakaeme,</FORM>
        <TRANSL xml:lang="zh">同時，在喪葬完畢，第一對要舉行婚禮的家庭，</TRANSL>
    </S>
    <S id="302">
        <FORM>’apobaka no sapalanganemi kiname, poingavanga komo mopa’icega bwatimo mya,</FORM>
        <TRANSL xml:lang="zh">必須前往哀家致贈禮物並說明後，</TRANSL>
    </S>
    <S id="303">
        <FORM>lasodoo kidra thkada’ane so’ana’anakane paepepenge sapalangane.</FORM>
        <TRANSL xml:lang="zh">才可順利進行。</TRANSL>
    </S>
    <S id="304">
        <FORM>mamodiname ka thankongadavane ka syakay kiname na ’alapi titabougane soagyagii na mamodo nikoani ibalibali na mya ko syaoo ’awcaw.</FORM>
        <TRANSL xml:lang="zh"/>
    </S>
    <S id="305">
        <FORM>Seemavane bebecenge no bicingimade na maodrange ’apobaka kikay semavane bebecenge ka saba’ayni ki talipelepelenga ko pepelenge,</FORM>
        <TRANSL xml:lang="zh">黑小米（seemavane）據耆老口述，</TRANSL>
    </S>
    <S id="306">
        <FORM>lakamanimaninga kongadavane ka wadoko’o na seemavane, ko bobooane ko ’akamokamolitala ka,</FORM>
        <TRANSL xml:lang="zh">是由深潭裡的神明贈送的黑小米種子，相傳也只有多納部落才有種植黑小米，</TRANSL>
    </S>
    <S id="307">
        <FORM>anabecenge ka kanekanetaka sakabaane, becengeka lakamani no talegesane ka makocingaika sa’ace’acebe,</FORM>
        <TRANSL xml:lang="zh">小米除了是過去傳統社會裡主要食物，更是在慶典時是非常重要的贈禮，</TRANSL>
    </S>
    <S id="308">
        <FORM>ikamanimani ’asaka’ava’ava, saboboini na tacekecekelane na thabathabae, mathaa na tacekecekelanimo tidike’e na maaodrange,</FORM>
        <TRANSL xml:lang="zh">他除了代表一份定情的意義，更是勸導年輕族人愛護部落，尊重長輩，</TRANSL>
    </S>
    <S id="309">
        <FORM>mathai ma’akadaladalame aminakay ko toloanini.</FORM>
        <TRANSL xml:lang="zh">珍惜情誼的意義，含意深遠。</TRANSL>
    </S>
    <S id="310">
        <FORM>maoodrange ka ’apobaka kikay seemavane bebecenge ka saba’ay ni na palenge, adri tisa’aninivane toangetangebe,</FORM>
        <TRANSL xml:lang="zh">長輩們說，黑小米是神明所賜，不可以踐踏浪費，</TRANSL>
    </S>
    <S id="311">
        <FORM>amiya na niyakita ka sakabaane, na sa’oalay no boa’ayni bebecenge na keai, kadalamini ko baobaw amiyana lrigi tidike’ee,</FORM>
        <TRANSL xml:lang="zh">它象徵著族人的命脈，男士贈小米束給心儀的姑娘，</TRANSL>
    </S>
    <S id="312">
        <FORM>maowane ma’akadaladalame, tidike’e na nyakita, amiya kita na waboboo na thabathabae no ’awcaimade,</FORM>
        <TRANSL xml:lang="zh">代表著禮貌及情感交流，尊重生命，同時也是教育年輕人做人要踏實，作事要實在，</TRANSL>
    </S>
    <S id="313">
        <FORM>ka pata’adringay doapimade ka latikadringay kimade ’angiyaw bicicingi saboboini na maodrange,</FORM>
        <TRANSL xml:lang="zh">大家遵循長者的鼓勵，</TRANSL>
    </S>
    <S id="314">
        <FORM>mataomanamana congolo na takaagi’ane, maowane na ’asaseane ko kidredremita ta’athaisesane.</FORM>
        <TRANSL xml:lang="zh">代代薪傳，祥和至今。</TRANSL>
    </S>
    <S id="315">
        <FORM>sabobooini namya ko maodrange ka tyadikelee kimade na talimodoa. patisoagii na sana’acaw paingcege na la’osaymade,</FORM>
        <TRANSL xml:lang="zh"/>
    </S>
    <S id="316">
        <FORM>itidomadroma kimade toanage na coaw tidike’ee kimade na ta’acoavanimade.</FORM>
        <TRANSL xml:lang="zh"/>
    </S>
    <S id="317">
        <FORM>masekaseka’a lakamolo lasodoo kimade ’akacoavane, kipakileve.</FORM>
        <TRANSL xml:lang="zh"/>
    </S>
    <S id="318">
        <FORM>thenayni na thakongadavane ’ongponi ka maagi’i saokoa, sakalaoonga no bicingimade,</FORM>
        <TRANSL xml:lang="zh">多納部落歌曲，旋律優美，哀怨動聽，</TRANSL>
    </S>
    <S id="319">
        <FORM>syakay ’angisea pa’ibo na ma’alelebe si mathangda’a, soadrekay ka ’iyelanenga maesaesale igo’o thenay,</FORM>
        <TRANSL xml:lang="zh">都是用單調的低音長音伴唱魯凱族是天賦異稟的歌手，</TRANSL>
    </S>
    <S id="320">
        <FORM>kadroa ka saakaini sa’enggake syakay kamanimani tolo’oane tayanidra pabaibaithi ’angimaiday na ipaamaw na sathenathenay, laeange egeege.</FORM>
        <TRANSL xml:lang="zh">沒有樂器伴奏，單憑歌喉，以自然發聲來變化幾種不同的唱法，迴旋山谷。</TRANSL>
    </S>
    <S id="321">
        <FORM>kothenayni ka maoane na kamolo siikace legese malra na sikace pa’angiyaw na gizice maoa na thenay ’avelevelini aimaini drapalini ka mae’ede modoa kangdo,</FORM>
        <TRANSL xml:lang="zh">所唱的歌與生活、工作、祭儀相關，將生活藝術化，融入於旋律之中，舉手投足都充滿動感，</TRANSL>
    </S>
    <S id="322">
        <FORM>thenayka pa’apothingalane ipaamaw ko tayane.</FORM>
        <TRANSL xml:lang="zh">在吟唱中表達不同的形態；</TRANSL>
    </S>
    <S id="323">
        <FORM>wathenay maesale ka ma’ielela ’ikay na moilegesini na thenay, ’avavaanini na thenay,</FORM>
        <TRANSL xml:lang="zh">而表現的歌詞是篇篇詩句、隱喻表達，變化萬千，此為最大特色。</TRANSL>
    </S>
    <S id="324">
        <FORM>ma’ava’avaini matawmanamana, sapalanganini na thenay si thenayni na valavalake.</FORM>
        <TRANSL xml:lang="zh">音樂曲目大致分為儀式音樂、休閒音樂、情歌對唱音樂、婚禮音樂及童謠</TRANSL>
    </S>
    <S id="325">
        <FORM>lakamanilaa ko pa’isobilininga tithenay ko ’iyakikay lrinpange kipaysoiso ’akamolo ko ma’aka lawcococawnga ’ongponi ka maaga’i no bicingimade.</FORM>
        <TRANSL xml:lang="zh"/>
    </S>
    <S id="326">
        <FORM>thanayincame ka talyadradraane ka sakaielane bicingimade ka magii sawkoa.</FORM>
        <TRANSL xml:lang="zh"/>
    </S>
    <S id="327">
        <FORM>’odauga no ’akamolimade, no ma’ava’avimade ka amoa kimade ko da’anini ko baobao no ma’awbo ’angeese ko la’asaymade wamece na ziita themax ma’akaliyae,</FORM>
        <TRANSL xml:lang="zh"/>
    </S>
    <S id="328">
        <FORM>ladoo la kimade no, mis’iane ’akamolo, iigo’o kimade na bilane amani kikay paovikayni na thenay doo modoa patikaangisi.</FORM>
        <TRANSL xml:lang="zh"/>
    </S>
    <S id="329">
        <FORM>drekay zoko thathiyaobini si paiwan zoko ka madraw ko tapamavanidra,</FORM>
        <TRANSL xml:lang="zh">魯凱族人的舞蹈動作，也和排灣族有諸多類似的共同點，</TRANSL>
    </S>
    <S id="330">
        <FORM>no sapalanganini ako’abibibay ka makekenge thoaingolo maypengke thiyawbo,</FORM>
        <TRANSL xml:lang="zh">婚禮儀式中，少女們圍個圓圈唱歌跳舞，</TRANSL>
    </S>
    <S id="331">
        <FORM>nokalalegesane ko tamatamatama sa’oalalay ka thiyawbo na palailai,</FORM>
        <TRANSL xml:lang="zh">或是豐收祭典儀式、年長男子跳的狩獵舞，</TRANSL>
    </S>
    <S id="332">
        <FORM>mapaace ta’acoavanidra, na drekay zoko ka maesaesale igo’o thenay thiyawbo.</FORM>
        <TRANSL xml:lang="zh">個性開朗的魯凱族人，個個都是歌舞高手。</TRANSL>
    </S>
    <S id="333">
        <FORM>drekay taliyadradrane na thiyawbini syaki boane ’angiyao skaci ni ka thiyawbo,</FORM>
        <TRANSL xml:lang="zh">魯凱族下三社群的舞蹈，由原始性的生活舞蹈，</TRANSL>
    </S>
    <S id="334">
        <FORM>drekay zoko no sapalanganini lathenay thiyawbo ka ’iyakay da’ane balate,</FORM>
        <TRANSL xml:lang="zh">魯凱族喜慶歌舞大都在屋內或是庭院中舉行，</TRANSL>
    </S>
    <S id="335">
        <FORM>no thenayni no thiyawbini ka maesaesale takapaa, kongadavane sesesane na cavili no titabesenganini sapalanganini,</FORM>
        <TRANSL xml:lang="zh">歌舞大都是集體舞，</TRANSL>
    </S>
    <S id="336">
        <FORM>’iyakay driyane pa’athingalane thiyawbo kilakili la ikay na ’abibay da’ane ’adringi senekete da’ane patibola’a.</FORM>
        <TRANSL xml:lang="zh">多納部落一年之中，以黑米收穫祭典及傳統婚禮為展現舞蹈最佳時機。</TRANSL>
    </S>
    <S id="337">
        <FORM>soadrekay na cengelimade ’ataleese ka palaylai, amanimaninga na palealeabe ka wadoo malra na tawmomo na bee,</FORM>
        <TRANSL xml:lang="zh">魯凱族的歌舞最常見「勇士舞」，</TRANSL>
    </S>
    <S id="338">
        <FORM>’asaka’ieane na ta’acoavanidra ka wadoo palaylai, na palaylai ka ’angimamamada toalakadrekadre ka thiyawbo,</FORM>
        <TRANSL xml:lang="zh">只有有戰功或善獵的人才有資格成為勇士跳勇士舞，勇士舞是粗獷豪邁的舞蹈，</TRANSL>
    </S>
    <S id="339">
        <FORM>pa’athingalane ko pavikaini si sakaagi’ini. pa’ikay no doavacini soi’i no walopini si lalra ’angiyadrao na taomomo na bee,</FORM>
        <TRANSL xml:lang="zh">最能表現出力與美的結合。
通常在出征凱旋歸來的豐年舞會中，</TRANSL>
    </S>
    <S id="340">
        <FORM>no tilegesininga ka pa’ikay driyane ’akoalalai, ’angithaili malra na coaw ’angithayli malra na bee mya,</FORM>
        <TRANSL xml:lang="zh">勇士要向族人報告獵得的獵物或人首，</TRANSL>
    </S>
    <S id="341">
        <FORM>lakiigo’onga na ta’acoavanidra ’ikay nakay tacekecekelane ’apaleleabe.</FORM>
        <TRANSL xml:lang="zh">以取得族人的肯定。</TRANSL>
    </S>
    <S id="342">
        <FORM>kongadavane tacekecekelane na aceve ka tyadike’ee na sakakai na ma’akava’iyanenga, mina cabake tiocococaw kabange si saboi thaidii,</FORM>
        <TRANSL xml:lang="zh">多納部落的工藝，以日常用品為主，</TRANSL>
    </S>
    <S id="343">
        <FORM>kanipi no toakoi made na sali tisapa’a ka sana’athakadaane ka syakay maesale,</FORM>
        <TRANSL xml:lang="zh">如陶壺、皮囊和編籃等。</TRANSL>
    </S>
    <S id="344">
        <FORM>na sapa’a ko toloanini ka ano kalaapa’ane ka matateleke no sisapa’imade,</FORM>
        <TRANSL xml:lang="zh">編織月桃編織的月桃蓆，是家裡必備的日用品。</TRANSL>
    </S>
    <S id="345">
        <FORM>no kalakeceane ka lakaapa’’amodoa no syakaimade ami ko toloanini,</FORM>
        <TRANSL xml:lang="zh">月桃蓆有冬暖夏涼的作用，也是魯凱族人一項獨特的手工技藝，</TRANSL>
    </S>
    <S id="346">
        <FORM>amani na soadrekay ko igilanini syakai aimayni paitha na ma’akakoanga na sali ka ikamanimani doo tisapa’a,</FORM>
        <TRANSL xml:lang="zh">月桃不只是做月桃蓆，月桃還能編織細緻的籃子，</TRANSL>
    </S>
    <S id="347">
        <FORM>na sali ka wadoo kimade toako paitha na saboi, tithaidii, tihako.</FORM>
        <TRANSL xml:lang="zh">嬰兒的搖籃、針線盒等。</TRANSL>
    </S>
    <S id="348">
        <FORM>na sali ka tyadike’e kiname ka soadrekay,</FORM>
        <TRANSL xml:lang="zh">月桃對魯凱族人來說，</TRANSL>
    </S>
    <S id="349">
        <FORM>wadoo kimade nyane syapaytha na ma’akakoanga no sapalanganimade ka akosapabaolo ko mememane ka pasitalonga kimade na sapa’a pakakai,</FORM>
        <TRANSL xml:lang="zh">它可以被用來製作許多生活上的物品，婚禮時，聘禮、新娘入門禮，一定要置於月桃蓆上，</TRANSL>
    </S>
    <S id="350">
        <FORM>no mani toawmana ko thakada’ane ka latidike’ee ko taiyane,</FORM>
        <TRANSL xml:lang="zh">由受禮的一方點收，才算是合乎禮數。</TRANSL>
    </S>
    <S id="351">
        <FORM>nomamodita ka coaw ka wasapa’a kita syakay na sali pahabilh’ m’akopingim’, la’ibae ko cocoaw, pasimemane,</FORM>
        <TRANSL xml:lang="zh">人去世時，死者要放在月桃蓆上換衣服，</TRANSL>
    </S>
    <S id="352">
        <FORM>no ’oabolita ka amiya kita syaka na sali na sapa’a soapa’a, ano tisapa’imade ka ikakocingay,</FORM>
        <TRANSL xml:lang="zh">並且在棺與墳之間，也要放上一張月桃蓆。</TRANSL>
    </S>
    <S id="353">
        <FORM>ana sana’ada’ane ka mayday nyane ’ikay na sali na sapa’a.</FORM>
        <TRANSL xml:lang="zh">月桃蓆編法簡單，每家都會有好幾張月桃蓆。</TRANSL>
    </S>
    <S id="354">
        <FORM>no ’awkayni na babaa da’animade ka amalra n sapa’a tabaebae pasyaeke sapa’a taonane pa’inono, tyadike’e koso ko babaaso,</FORM>
        <TRANSL xml:lang="zh">沒有床舖的時代，平日它就像是床單一樣，舖蓋在石板上使用，白天就收起。</TRANSL>
    </S>
    <S id="355">
        <FORM>nikoanina sali ka amani kita ka soadrekay ko tikocingaita ka memane.</FORM>
        <TRANSL xml:lang="zh">當家裡有客人，月桃蓆就要搬出來舖在地上供客人上蓆，這樣是最高級的待客之道，可見月桃是魯凱族人相當重要的東西。</TRANSL>
    </S>
    <S id="356">
        <FORM>kongadanane no thoacini ko taiyane ka poa’ibo ko kaacanini si ko acini da’anidra,</FORM>
        <TRANSL xml:lang="zh">多納人傳統命名方式為連名制，連名制的所屬名稱，</TRANSL>
    </S>
    <S id="357">
        <FORM>thoacita ko acidra ka amaa kita ko laomomidra ko taskikanini dada’ane sya thoace,</FORM>
        <TRANSL xml:lang="zh">指他（她）所屬尊親、氏族、家族，</TRANSL>
    </S>
    <S id="358">
        <FORM>nikoani iyadriyane ka patoloo ko tasilikaanini ka ni’aigo’ane ko ta’acoavanidra ami,</FORM>
        <TRANSL xml:lang="zh">主要作用在於明確個人的族屬世系，以及等級地位。</TRANSL>
    </S>
    <S id="359">
        <FORM>noma’akava’iyanenga no koykoavita ko acini ka amanimani kita ko kaacanidra kokoao,</FORM>
        <TRANSL xml:lang="zh">平時稱呼個人的名字，</TRANSL>
    </S>
    <S id="360">
        <FORM>no ’ikayni na legese makocingay na va’iyane ka laso po’ibo ko da’anini poace,</FORM>
        <TRANSL xml:lang="zh">在重大祭祀和慶典時，則須稱呼連名，</TRANSL>
    </S>
    <S id="361">
        <FORM>ma’aka tacekecekelanenga ka ipamaamaw no thoacini, ’angiyaw ko ta’acoavanini thoace,</FORM>
        <TRANSL xml:lang="zh">每一部落群有一套分階級、分性別的名譜。</TRANSL>
    </S>
    <S id="362">
        <FORM>na tkakada’ane na sa’oalalai ka amaa ko acini ki taominyane siyace,</FORM>
        <TRANSL xml:lang="zh">長子常襲祖父之名，</TRANSL>
    </S>
    <S id="363">
        <FORM>ko lagiyagiyaginga ka lasiyace ko acini ki lamama nyane ko lainina nyane pa’athingalane ko ta’a coawnini.</FORM>
        <TRANSL xml:lang="zh">其他別子則任意選擇一位上代或傍系長輩的名字。</TRANSL>
    </S>
    <S id="364">
        <FORM>ano thoacimade ka ma’a’iela na taliyalay si koka’olo, idoo kimade tidromaa thoace,</FORM>
        <TRANSL xml:lang="zh">由於取名的範圍有平民與貴族之分的種種限制，</TRANSL>
    </S>
    <S id="365">
        <FORM>nikoani na thakada’aneka ’iyakay no mamamaoini ko acini, ana thoacini na sa’oalalay ka amaa ko acini ko lamami nyane syathoace,</FORM>
        <TRANSL xml:lang="zh">因此，重名的現象非常普遍。</TRANSL>
    </S>
    <S id="366">
        <FORM>na’abibay ka lathoace ko acini ki laininanyane,</FORM>
        <TRANSL xml:lang="zh">男性普通避用父兄之名，</TRANSL>
    </S>
    <S id="367">
        <FORM>ako tayanita ka sakabaane ka ’angiyaw kita ko taiyanita idoo kita iikodro tidromadroma poace na iaacita no pakaolita ka wadripolo kita ko saakakai ta sakabaane.</FORM>
        <TRANSL xml:lang="zh">女性避用母姊之名，一律按照部落制度來命名。</TRANSL>
    </S>
    <S id="368">
        <FORM>tadokadokacane</FORM>
        <TRANSL xml:lang="zh">沼澤地</TRANSL>
    </S>
    <S id="369">
        <FORM>tacekecekelane</FORM>
        <TRANSL xml:lang="zh">部落</TRANSL>
    </S>
    <S id="370">
        <FORM>’aela</FORM>
        <TRANSL xml:lang="zh">遷移</TRANSL>
    </S>
    <S id="371">
        <FORM>’apoacilay</FORM>
        <TRANSL xml:lang="zh">水源</TRANSL>
    </S>
    <S id="372">
        <FORM>sakakai</FORM>
        <TRANSL xml:lang="zh">習俗</TRANSL>
    </S>
    <S id="373">
        <FORM>kyacikiciki</FORM>
        <TRANSL xml:lang="zh">手紋</TRANSL>
    </S>
    <S id="374">
        <FORM>coaw</FORM>
        <TRANSL xml:lang="zh">人口</TRANSL>
    </S>
    <S id="375">
        <FORM>’awba</FORM>
        <TRANSL xml:lang="zh">青葉</TRANSL>
    </S>
    <S id="376">
        <FORM>talomake</FORM>
        <TRANSL xml:lang="zh">大南</TRANSL>
    </S>
    <S id="377">
        <FORM>maolring</FORM>
        <TRANSL xml:lang="zh">茂林社區</TRANSL>
    </S>
    <S id="378">
        <FORM>’asika’olo</FORM>
        <TRANSL xml:lang="zh">謀生</TRANSL>
    </S>
    <S id="379">
        <FORM>wasolasolate</FORM>
        <TRANSL xml:lang="zh">就學</TRANSL>
    </S>
    <S id="380">
        <FORM>moadada’ane</FORM>
        <TRANSL xml:lang="zh">嫁到</TRANSL>
    </S>
    <S id="381">
        <FORM>baka</FORM>
        <TRANSL xml:lang="zh">語言</TRANSL>
    </S>
    <S id="382">
        <FORM>laboane</FORM>
        <TRANSL xml:lang="zh">大武</TRANSL>
    </S>
    <S id="383">
        <FORM>kongadavane</FORM>
        <TRANSL xml:lang="zh">多納</TRANSL>
    </S>
    <S id="384">
        <FORM>ponogo</FORM>
        <TRANSL xml:lang="zh">萬山</TRANSL>
    </S>
    <S id="385">
        <FORM>taledrekane</FORM>
        <TRANSL xml:lang="zh">茂林</TRANSL>
    </S>
    <S id="386">
        <FORM>wakokaomane</FORM>
        <TRANSL xml:lang="zh">日語</TRANSL>
    </S>
    <S id="387">
        <FORM>cyokokoane</FORM>
        <TRANSL xml:lang="zh">漢語</TRANSL>
    </S>
    <S id="388">
        <FORM>kica’oane</FORM>
        <TRANSL xml:lang="zh">學習</TRANSL>
    </S>
    <S id="389">
        <FORM>sabobo kica’oane</FORM>
        <TRANSL xml:lang="zh">教材</TRANSL>
    </S>
    <S id="390">
        <FORM>makocingacingaynga ka zaisang</FORM>
        <TRANSL xml:lang="zh">財寶</TRANSL>
    </S>
    <S id="391">
        <FORM>ma’oipanga</FORM>
        <TRANSL xml:lang="zh">流失</TRANSL>
    </S>
    <S id="392">
        <FORM>egeege</FORM>
        <TRANSL xml:lang="zh">山脈</TRANSL>
    </S>
    <S id="393">
        <FORM>odai</FORM>
        <TRANSL xml:lang="zh">霧台</TRANSL>
    </S>
    <S id="394">
        <FORM>sanzigo(timoo)</FORM>
        <TRANSL xml:lang="zh">三地門</TRANSL>
    </S>
    <S id="395">
        <FORM>laecenge</FORM>
        <TRANSL xml:lang="zh">高樹</TRANSL>
    </S>
    <S id="396">
        <FORM>lakoocane</FORM>
        <TRANSL xml:lang="zh">六龜</TRANSL>
    </S>
    <S id="397">
        <FORM>dida&amp;rsquo;ane</FORM>
        <TRANSL xml:lang="zh">土地</TRANSL>
    </S>
    <S id="398">
        <FORM>kaenegane</FORM>
        <TRANSL xml:lang="zh">硬砂岩</TRANSL>
    </S>
    <S id="399">
        <FORM>salisyane</FORM>
        <TRANSL xml:lang="zh">板岩</TRANSL>
    </S>
    <S id="400">
        <FORM>kadravane </FORM>
        <TRANSL xml:lang="zh">支流</TRANSL>
    </S>
    <S id="401">
        <FORM>taanane</FORM>
        <TRANSL xml:lang="zh">小溪</TRANSL>
    </S>
    <S id="402">
        <FORM>cekecekele</FORM>
        <TRANSL xml:lang="zh">居住</TRANSL>
    </S>
    <S id="403">
        <FORM>bingitange ka dida’ane</FORM>
        <TRANSL xml:lang="zh">盆地</TRANSL>
    </S>
    <S id="404">
        <FORM>madrao na egege</FORM>
        <TRANSL xml:lang="zh">群山</TRANSL>
    </S>
    <S id="405">
        <FORM>wathaingolo</FORM>
        <TRANSL xml:lang="zh">環繞</TRANSL>
    </S>
    <S id="406">
        <FORM>taboko’ane</FORM>
        <TRANSL xml:lang="zh">森林</TRANSL>
    </S>
    <S id="407">
        <FORM>drakeale</FORM>
        <TRANSL xml:lang="zh">溪裡</TRANSL>
    </S>
    <S id="408">
        <FORM>sanagolagolai</FORM>
        <TRANSL xml:lang="zh">動物</TRANSL>
    </S>
    <S id="409">
        <FORM>tapasilikaanita</FORM>
        <TRANSL xml:lang="zh">來源</TRANSL>
    </S>
    <S id="410">
        <FORM>’alapi</FORM>
        <TRANSL xml:lang="zh">石板</TRANSL>
    </S>
    <S id="411">
        <FORM>becenge</FORM>
        <TRANSL xml:lang="zh">小米</TRANSL>
    </S>
    <S id="412">
        <FORM>pagay</FORM>
        <TRANSL xml:lang="zh">糯米</TRANSL>
    </S>
    <S id="413">
        <FORM>boathi</FORM>
        <TRANSL xml:lang="zh">地瓜</TRANSL>
    </S>
    <S id="414">
        <FORM>tay</FORM>
        <TRANSL xml:lang="zh">芋頭</TRANSL>
    </S>
    <S id="415">
        <FORM>aegenge</FORM>
        <TRANSL xml:lang="zh">紅藜</TRANSL>
    </S>
    <S id="416">
        <FORM>ta’akamolane</FORM>
        <TRANSL xml:lang="zh">耕種</TRANSL>
    </S>
    <S id="417">
        <FORM>lacenge</FORM>
        <TRANSL xml:lang="zh">蔬菜</TRANSL>
    </S>
    <S id="418">
        <FORM>dodoko’o</FORM>
        <TRANSL xml:lang="zh">種植</TRANSL>
    </S>
    <S id="419">
        <FORM>edeedini na tankoa </FORM>
        <TRANSL xml:lang="zh">龍鬚菜</TRANSL>
    </S>
    <S id="420">
        <FORM>pakisilange</FORM>
        <TRANSL xml:lang="zh">配合</TRANSL>
    </S>
    <S id="421">
        <FORM>tomoso</FORM>
        <TRANSL xml:lang="zh">頭目</TRANSL>
    </S>
    <S id="422">
        <FORM>talyalalay</FORM>
        <TRANSL xml:lang="zh">貴族</TRANSL>
    </S>
    <S id="423">
        <FORM>koka’olo</FORM>
        <TRANSL xml:lang="zh">平民</TRANSL>
    </S>
    <S id="424">
        <FORM>dida’ane</FORM>
        <TRANSL xml:lang="zh">土地</TRANSL>
    </S>
    <S id="425">
        <FORM>civae</FORM>
        <TRANSL xml:lang="zh">羽毛</TRANSL>
    </S>
    <S id="426">
        <FORM>vengeay</FORM>
        <TRANSL xml:lang="zh">花環</TRANSL>
    </S>
    <S id="427">
        <FORM>kyasodame na dida’ane</FORM>
        <TRANSL xml:lang="zh">佃農</TRANSL>
    </S>
    <S id="428">
        <FORM>lawmomo</FORM>
        <TRANSL xml:lang="zh">長輩</TRANSL>
    </S>
    <S id="429">
        <FORM>sabobooini</FORM>
        <TRANSL xml:lang="zh">訓勉</TRANSL>
    </S>
    <S id="430">
        <FORM>tabebe</FORM>
        <TRANSL xml:lang="zh">維護</TRANSL>
    </S>
    <S id="431">
        <FORM>kaisyane</FORM>
        <TRANSL xml:lang="zh">禁忌</TRANSL>
    </S>
    <S id="432">
        <FORM>taiyane</FORM>
        <TRANSL xml:lang="zh">法則</TRANSL>
    </S>
    <S id="433">
        <FORM>timoso</FORM>
        <TRANSL xml:lang="zh">鹽巴</TRANSL>
    </S>
    <S id="434">
        <FORM>tongoo koane</FORM>
        <TRANSL xml:lang="zh">啄食</TRANSL>
    </S>
    <S id="435">
        <FORM>todrai’ane</FORM>
        <TRANSL xml:lang="zh">咒詛</TRANSL>
    </S>
    <S id="436">
        <FORM>tyake’etanenga</FORM>
        <TRANSL xml:lang="zh">嚴禁</TRANSL>
    </S>
    <S id="437">
        <FORM>kyasadroko</FORM>
        <TRANSL xml:lang="zh">沖毀</TRANSL>
    </S>
    <S id="438">
        <FORM>sivivi</FORM>
        <TRANSL xml:lang="zh">復甦</TRANSL>
    </S>
    <S id="439">
        <FORM>kobi’a</FORM>
        <TRANSL xml:lang="zh">龍頭山</TRANSL>
    </S>
    <S id="440">
        <FORM>sinko</FORM>
        <TRANSL xml:lang="zh">信心</TRANSL>
    </S>
    <S id="441">
        <FORM>katalodrane</FORM>
        <TRANSL xml:lang="zh">吊橋</TRANSL>
    </S>
    <S id="442">
        <FORM>talodro</FORM>
        <TRANSL xml:lang="zh">橋樑</TRANSL>
    </S>
    <S id="443">
        <FORM>ma’avagavagay</FORM>
        <TRANSL xml:lang="zh">道別</TRANSL>
    </S>
    <S id="444">
        <FORM>la’osay</FORM>
        <TRANSL xml:lang="zh">朋友</TRANSL>
    </S>
    <S id="445">
        <FORM>dike’eane</FORM>
        <TRANSL xml:lang="zh">尊貴</TRANSL>
    </S>
    <S id="446">
        <FORM>silivi</FORM>
        <TRANSL xml:lang="zh"> 琉璃珠</TRANSL>
    </S>
    <S id="447">
        <FORM>makocingay</FORM>
        <TRANSL xml:lang="zh">重要</TRANSL>
    </S>
    <S id="448">
        <FORM>pasa’awmamaa</FORM>
        <TRANSL xml:lang="zh">象徵</TRANSL>
    </S>
    <S id="449">
        <FORM>taka’aganini</FORM>
        <TRANSL xml:lang="zh">階級</TRANSL>
    </S>
    <S id="450">
        <FORM>sapabaolo</FORM>
        <TRANSL xml:lang="zh">聘禮</TRANSL>
    </S>
    <S id="451">
        <FORM>pa’apothingalane</FORM>
        <TRANSL xml:lang="zh">彰顯</TRANSL>
    </S>
    <S id="452">
        <FORM>maagi’i</FORM>
        <TRANSL xml:lang="zh">漂亮</TRANSL>
    </S>
    <S id="453">
        <FORM>zaisange</FORM>
        <TRANSL xml:lang="zh">財產</TRANSL>
    </S>
    <S id="454">
        <FORM>gizice</FORM>
        <TRANSL xml:lang="zh">技術</TRANSL>
    </S>
    <S id="455">
        <FORM>tangetange</FORM>
        <TRANSL xml:lang="zh">南瓜</TRANSL>
    </S>
    <S id="456">
        <FORM>sadodoko&amp;rsquo;o</FORM>
        <TRANSL xml:lang="zh">作物</TRANSL>
    </S>
    <S id="457">
        <FORM>lado’o</FORM>
        <TRANSL xml:lang="zh">煮熟</TRANSL>
    </S>
    <S id="458">
        <FORM>botolo</FORM>
        <TRANSL xml:lang="zh">豬</TRANSL>
    </S>
    <S id="459">
        <FORM>belebele</FORM>
        <TRANSL xml:lang="zh">香蕉</TRANSL>
    </S>
    <S id="460">
        <FORM>pagai</FORM>
        <TRANSL xml:lang="zh">糯米</TRANSL>
    </S>
    <S id="461">
        <FORM>aange</FORM>
        <TRANSL xml:lang="zh">十字繡</TRANSL>
    </S>
    <S id="462">
        <FORM>memane</FORM>
        <TRANSL xml:lang="zh">服飾</TRANSL>
    </S>
    <S id="463">
        <FORM>tyakasoa’ane</FORM>
        <TRANSL xml:lang="zh">蛇紋</TRANSL>
    </S>
    <S id="464">
        <FORM>kalivasane</FORM>
        <TRANSL xml:lang="zh">青銅刀</TRANSL>
    </S>
    <S id="465">
        <FORM>kasilivane</FORM>
        <TRANSL xml:lang="zh">琉璃珠</TRANSL>
    </S>
    <S id="466">
        <FORM>kobao</FORM>
        <TRANSL xml:lang="zh">穀倉</TRANSL>
    </S>
    <S id="467">
        <FORM>balate</FORM>
        <TRANSL xml:lang="zh">室外</TRANSL>
    </S>
    <S id="468">
        <FORM>koai</FORM>
        <TRANSL xml:lang="zh">芋頭乾</TRANSL>
    </S>
    <S id="469">
        <FORM>balebale</FORM>
        <TRANSL xml:lang="zh">竹子</TRANSL>
    </S>
    <S id="470">
        <FORM>’angiyavanidra</FORM>
        <TRANSL xml:lang="zh">象徵</TRANSL>
    </S>
    <S id="471">
        <FORM>cakobo</FORM>
        <TRANSL xml:lang="zh">會所</TRANSL>
    </S>
    <S id="472">
        <FORM>kenglringi</FORM>
        <TRANSL xml:lang="zh">訓練</TRANSL>
    </S>
    <S id="473">
        <FORM>kane</FORM>
        <TRANSL xml:lang="zh">食物</TRANSL>
    </S>
    <S id="474">
        <FORM>ca&amp;rsquo;ebe</FORM>
        <TRANSL xml:lang="zh">棉被</TRANSL>
    </S>
    <S id="475">
        <FORM>walopo</FORM>
        <TRANSL xml:lang="zh">捕獵</TRANSL>
    </S>
    <S id="476">
        <FORM>kyaka’aka’ange</FORM>
        <TRANSL xml:lang="zh">補魚</TRANSL>
    </S>
    <S id="477">
        <FORM>soi’i</FORM>
        <TRANSL xml:lang="zh">出草</TRANSL>
    </S>
    <S id="478">
        <FORM>thenaini ko bobooane</FORM>
        <TRANSL xml:lang="zh">古調</TRANSL>
    </S>
    <S id="479">
        <FORM>&amp;rsquo;enggake</FORM>
        <TRANSL xml:lang="zh">樂器</TRANSL>
    </S>
    <S id="480">
        <FORM>wathenai</FORM>
        <TRANSL xml:lang="zh">吟唱</TRANSL>
    </S>
    <S id="481">
        <FORM>maigili demedeme</FORM>
        <TRANSL xml:lang="zh">天賦異稟</TRANSL>
    </S>
    <S id="482">
        <FORM>sakabeabee</FORM>
        <TRANSL xml:lang="zh">助興</TRANSL>
    </S>
    <S id="483">
        <FORM>siibo’ini</FORM>
        <TRANSL xml:lang="zh">樁米</TRANSL>
    </S>
    <S id="484">
        <FORM>saka’ielane</FORM>
        <TRANSL xml:lang="zh">變化萬千</TRANSL>
    </S>
    <S id="485">
        <FORM>syakaai</FORM>
        <TRANSL xml:lang="zh">繼承</TRANSL>
    </S>
    <S id="486">
        <FORM>ma&amp;rsquo;akadoapenga</FORM>
        <TRANSL xml:lang="zh">雜事</TRANSL>
    </S>
    <S id="487">
        <FORM>pamamao</FORM>
        <TRANSL xml:lang="zh">平衡</TRANSL>
    </S>
    <S id="488">
        <FORM>tidika’ee</FORM>
        <TRANSL xml:lang="zh">尊重</TRANSL>
    </S>
    <S id="489">
        <FORM>maowane</FORM>
        <TRANSL xml:lang="zh">祥和</TRANSL>
    </S>
    <S id="490">
        <FORM>kindri</FORM>
        <TRANSL xml:lang="zh">權力</TRANSL>
    </S>
    <S id="491">
        <FORM>thakada&amp;rsquo;ane</FORM>
        <TRANSL xml:lang="zh">家庭</TRANSL>
    </S>
    <S id="492">
        <FORM>mavaavaae</FORM>
        <TRANSL xml:lang="zh">放手不管</TRANSL>
    </S>
    <S id="493">
        <FORM>sapalangane</FORM>
        <TRANSL xml:lang="zh">結婚</TRANSL>
    </S>
    <S id="494">
        <FORM>moalengelengece</FORM>
        <TRANSL xml:lang="zh">招贅婚</TRANSL>
    </S>
    <S id="495">
        <FORM>ma’ava’ava</FORM>
        <TRANSL xml:lang="zh">交友</TRANSL>
    </S>
    <S id="496">
        <FORM>kabakabaka</FORM>
        <TRANSL xml:lang="zh">探路</TRANSL>
    </S>
    <S id="497">
        <FORM>titaowane</FORM>
        <TRANSL xml:lang="zh">訂婚</TRANSL>
    </S>
    <S id="498">
        <FORM>pabaolo</FORM>
        <TRANSL xml:lang="zh">下聘</TRANSL>
    </S>
    <S id="499">
        <FORM>mathaai</FORM>
        <TRANSL xml:lang="zh">珍惜</TRANSL>
    </S>
    <S id="500">
        <FORM>taliyalalay</FORM>
        <TRANSL xml:lang="zh">貴族</TRANSL>
    </S>
    <S id="501">
        <FORM>kyaigo&amp;rsquo;o</FORM>
        <TRANSL xml:lang="zh">士</TRANSL>
    </S>
    <S id="502">
        <FORM>koka&amp;rsquo;olo</FORM>
        <TRANSL xml:lang="zh">平民</TRANSL>
    </S>
    <S id="503">
        <FORM>aace</FORM>
        <TRANSL xml:lang="zh">名譜</TRANSL>
    </S>
    <S id="504">
        <FORM>papipii</FORM>
        <TRANSL xml:lang="zh">挑選</TRANSL>
    </S>
    <S id="505">
        <FORM>ta&amp;rsquo;acoavanimade</FORM>
        <TRANSL xml:lang="zh">階級</TRANSL>
    </S>
    <S id="506">
        <FORM>tangadranini ko sokobita</FORM>
        <TRANSL xml:lang="zh">宗教</TRANSL>
    </S>
    <S id="507">
        <FORM>&amp;rsquo;abakini na pelenge</FORM>
        <TRANSL xml:lang="zh">神靈</TRANSL>
    </S>
    <S id="508">
        <FORM>takaagi’ane si takakoacane</FORM>
        <TRANSL xml:lang="zh">善惡</TRANSL>
    </S>
    <S id="509">
        <FORM>singko</FORM>
        <TRANSL xml:lang="zh">信仰</TRANSL>
    </S>
    <S id="510">
        <FORM>pelengini drakeale</FORM>
        <TRANSL xml:lang="zh">水神</TRANSL>
    </S>
    <S id="511">
        <FORM>kasoa&amp;rsquo;ane</FORM>
        <TRANSL xml:lang="zh">百步蛇</TRANSL>
    </S>
    <S id="512">
        <FORM>pathithiya</FORM>
        <TRANSL xml:lang="zh">創造</TRANSL>
    </S>
    <S id="513">
        <FORM>tyadike&amp;rsquo;ee</FORM>
        <TRANSL xml:lang="zh">敬重</TRANSL>
    </S>
    <S id="514">
        <FORM>&amp;rsquo;alapi</FORM>
        <TRANSL xml:lang="zh">石板</TRANSL>
    </S>
    <S id="515">
        <FORM>tyada’ane</FORM>
        <TRANSL xml:lang="zh">搭蓋</TRANSL>
    </S>
    <S id="516">
        <FORM>aogane</FORM>
        <TRANSL xml:lang="zh">屋頂</TRANSL>
    </S>
    <S id="517">
        <FORM>takakoacane</FORM>
        <TRANSL xml:lang="zh">瑕疵</TRANSL>
    </S>
    <S id="518">
        <FORM>paovikay</FORM>
        <TRANSL xml:lang="zh">力量</TRANSL>
    </S>
    <S id="519">
        <FORM>igilane</FORM>
        <TRANSL xml:lang="zh">智慧</TRANSL>
    </S>
    <S id="520">
        <FORM>&amp;rsquo;aedre</FORM>
        <TRANSL xml:lang="zh">石壁</TRANSL>
    </S>
    <S id="521">
        <FORM>toako</FORM>
        <TRANSL xml:lang="zh">雕刻</TRANSL>
    </S>
    <S id="522">
        <FORM> syaoo</FORM>
        <TRANSL xml:lang="zh">早期</TRANSL>
    </S>
    <S id="523">
        <FORM>kyabalay</FORM>
        <TRANSL xml:lang="zh">隱藏</TRANSL>
    </S>
    <S id="524">
        <FORM>mamitee</FORM>
        <TRANSL xml:lang="zh">肥碩</TRANSL>
    </S>
    <S id="525">
        <FORM>sawkoa</FORM>
        <TRANSL xml:lang="zh">非常</TRANSL>
    </S>
    <S id="526">
        <FORM>lananavane</FORM>
        <TRANSL xml:lang="zh">故意</TRANSL>
    </S>
    <S id="527">
        <FORM>ta’avangane</FORM>
        <TRANSL xml:lang="zh">窗口</TRANSL>
    </S>
    <S id="528">
        <FORM>lakaapa’a</FORM>
        <TRANSL xml:lang="zh">燙熱</TRANSL>
    </S>
    <S id="529">
        <FORM>sokosokobita</FORM>
        <TRANSL xml:lang="zh">宗教</TRANSL>
    </S>
    <S id="530">
        <FORM>’abake</FORM>
        <TRANSL xml:lang="zh">靈魂</TRANSL>
    </S>
    <S id="531">
        <FORM>makoace ka penge</FORM>
        <TRANSL xml:lang="zh">惡靈</TRANSL>
    </S>
    <S id="532">
        <FORM>tyakadringay</FORM>
        <TRANSL xml:lang="zh">篤信</TRANSL>
    </S>
    <S id="533">
        <FORM>ciyulro kiyukay</FORM>
        <TRANSL xml:lang="zh">長老教會</TRANSL>
    </S>
    <S id="534">
        <FORM>’angsakenici kiukay</FORM>
        <TRANSL xml:lang="zh">安息日會</TRANSL>
    </S>
    <S id="535">
        <FORM>cogao</FORM>
        <TRANSL xml:lang="zh">妖怪</TRANSL>
    </S>
    <S id="536">
        <FORM>tidike’ee</FORM>
        <TRANSL xml:lang="zh">崇敬</TRANSL>
    </S>
    <S id="537">
        <FORM>bekebekele na coaw ka zoko</FORM>
        <TRANSL xml:lang="zh">少數民族</TRANSL>
    </S>
    <S id="538">
        <FORM>taiyanineme</FORM>
        <TRANSL xml:lang="zh">就是如此</TRANSL>
    </S>
    <S id="539">
        <FORM>tapakadrawane</FORM>
        <TRANSL xml:lang="zh">黑米祭典</TRANSL>
    </S>
    <S id="540">
        <FORM>sabalibalini </FORM>
        <TRANSL xml:lang="zh">保佑</TRANSL>
    </S>
    <S id="541">
        <FORM>masolivate</FORM>
        <TRANSL xml:lang="zh">順利</TRANSL>
    </S>
    <S id="542">
        <FORM>hi’ang</FORM>
        <TRANSL xml:lang="zh">平安</TRANSL>
    </S>
    <S id="543">
        <FORM>kyataleke</FORM>
        <TRANSL xml:lang="zh">收穫</TRANSL>
    </S>
    <S id="544">
        <FORM>pawsyame</FORM>
        <TRANSL xml:lang="zh">稻米</TRANSL>
    </S>
    <S id="545">
        <FORM>maolay</FORM>
        <TRANSL xml:lang="zh">傳說</TRANSL>
    </S>
    <S id="546">
        <FORM>coabecabe</FORM>
        <TRANSL xml:lang="zh">報訊</TRANSL>
    </S>
    <S id="547">
        <FORM>kalaapa’ane</FORM>
        <TRANSL xml:lang="zh">夏季</TRANSL>
    </S>
    <S id="548">
        <FORM>wapava’i</FORM>
        <TRANSL xml:lang="zh">曬</TRANSL>
    </S>
    <S id="549">
        <FORM>mabeabee</FORM>
        <TRANSL xml:lang="zh">感謝 </TRANSL>
    </S>
    <S id="550">
        <FORM>mamodo</FORM>
        <TRANSL xml:lang="zh">喪亡</TRANSL>
    </S>
    <S id="551">
        <FORM>pasopaa</FORM>
        <TRANSL xml:lang="zh">協助</TRANSL>
    </S>
    <S id="552">
        <FORM>nyake</FORM>
        <TRANSL xml:lang="zh">生命</TRANSL>
    </S>
    <S id="553">
        <FORM>’osakaeme</FORM>
        <TRANSL xml:lang="zh">除孝</TRANSL>
    </S>
    <S id="554">
        <FORM>salawngane</FORM>
        <TRANSL xml:lang="zh">山鹿</TRANSL>
    </S>
    <S id="555">
        <FORM>valisane</FORM>
        <TRANSL xml:lang="zh">山豬</TRANSL>
    </S>
    <S id="556">
        <FORM>syaepengenga</FORM>
        <TRANSL xml:lang="zh">解除</TRANSL>
    </S>
    <S id="557">
        <FORM>bao</FORM>
        <TRANSL xml:lang="zh">深潭裡</TRANSL>
    </S>
    <S id="558">
        <FORM>maodrange</FORM>
        <TRANSL xml:lang="zh">耆老</TRANSL>
    </S>
    <S id="559">
        <FORM>’ace’acebe</FORM>
        <TRANSL xml:lang="zh">贈禮</TRANSL>
    </S>
    <S id="560">
        <FORM>tisa’aninivane</FORM>
        <TRANSL xml:lang="zh">踐踏</TRANSL>
    </S>
    <S id="561">
        <FORM>tidike’e</FORM>
        <TRANSL xml:lang="zh">尊重</TRANSL>
    </S>
    <S id="562">
        <FORM>mathai</FORM>
        <TRANSL xml:lang="zh">珍惜</TRANSL>
    </S>
    <S id="563">
        <FORM>keai</FORM>
        <TRANSL xml:lang="zh">小米束</TRANSL>
    </S>
    <S id="564">
        <FORM>mataomanamana</FORM>
        <TRANSL xml:lang="zh">代代薪傳</TRANSL>
    </S>
    <S id="565">
        <FORM>thenay</FORM>
        <TRANSL xml:lang="zh">歌謠</TRANSL>
    </S>
    <S id="566">
        <FORM>sakalaoonga no bicingimade</FORM>
        <TRANSL xml:lang="zh">哀怨動聽</TRANSL>
    </S>
    <S id="567">
        <FORM>sa’enggake</FORM>
        <TRANSL xml:lang="zh">樂器</TRANSL>
    </S>
    <S id="568">
        <FORM>tolo’oane</FORM>
        <TRANSL xml:lang="zh">歌喉</TRANSL>
    </S>
    <S id="569">
        <FORM>pabaibaithi</FORM>
        <TRANSL xml:lang="zh">變化</TRANSL>
    </S>
    <S id="570">
        <FORM> tayanidra</FORM>
        <TRANSL xml:lang="zh">形態</TRANSL>
    </S>
    <S id="571">
        <FORM>wathenay</FORM>
        <TRANSL xml:lang="zh"> 吟唱</TRANSL>
    </S>
    <S id="572">
        <FORM>thenayni na valavalake</FORM>
        <TRANSL xml:lang="zh">童謠</TRANSL>
    </S>
    <S id="573">
        <FORM>’ongponi ka maaga’i</FORM>
        <TRANSL xml:lang="zh">旋律優美</TRANSL>
    </S>
    <S id="574">
        <FORM>palealeabe</FORM>
        <TRANSL xml:lang="zh">勇士</TRANSL>
    </S>
    <S id="575">
        <FORM>maypengke</FORM>
        <TRANSL xml:lang="zh">圓圈</TRANSL>
    </S>
    <S id="576">
        <FORM>thiyawbo</FORM>
        <TRANSL xml:lang="zh">舞蹈</TRANSL>
    </S>
    <S id="577">
        <FORM>palaylai</FORM>
        <TRANSL xml:lang="zh">報戰功</TRANSL>
    </S>
    <S id="578">
        <FORM>da’ane ’adringi</FORM>
        <TRANSL xml:lang="zh">屋內 </TRANSL>
    </S>
    <S id="579">
        <FORM>’angimamamada</FORM>
        <TRANSL xml:lang="zh">粗獷豪邁</TRANSL>
    </S>
    <S id="580">
        <FORM>kiigo’o</FORM>
        <TRANSL xml:lang="zh">肯定</TRANSL>
    </S>
    <S id="581">
        <FORM>sali</FORM>
        <TRANSL xml:lang="zh">月桃 </TRANSL>
    </S>
    <S id="582">
        <FORM>sapa&amp;rsquo;a</FORM>
        <TRANSL xml:lang="zh">月桃蓆</TRANSL>
    </S>
    <S id="583">
        <FORM>tiocococaw</FORM>
        <TRANSL xml:lang="zh">圖案</TRANSL>
    </S>
    <S id="584">
        <FORM>thaidii</FORM>
        <TRANSL xml:lang="zh">搖籃</TRANSL>
    </S>
    <S id="585">
        <FORM>tabaebae</FORM>
        <TRANSL xml:lang="zh">床舖</TRANSL>
    </S>
    <S id="586">
        <FORM>kopingi</FORM>
        <TRANSL xml:lang="zh">衣服</TRANSL>
    </S>
    <S id="587">
        <FORM>thoace</FORM>
        <TRANSL xml:lang="zh">命名</TRANSL>
    </S>
    <S id="588">
        <FORM>lamama</FORM>
        <TRANSL xml:lang="zh">尊長</TRANSL>
    </S>
    <S id="589">
        <FORM>legese</FORM>
        <TRANSL xml:lang="zh">慶典</TRANSL>
    </S>
    <S id="590">
        <FORM>pa&amp;rsquo;athingalane</FORM>
        <TRANSL xml:lang="zh">明確</TRANSL>
    </S>
    <S id="591">
        <FORM>ma&amp;rsquo;akava&amp;rsquo;iyanenga</FORM>
        <TRANSL xml:lang="zh">平時</TRANSL>
    </S>
    <S id="592">
        <FORM>iikodro</FORM>
        <TRANSL xml:lang="zh">違背</TRANSL>
    </S>
    <S id="593">
        <FORM>wadripolo</FORM>
        <TRANSL xml:lang="zh">混淆</TRANSL>
    </S>
</TEXT>
